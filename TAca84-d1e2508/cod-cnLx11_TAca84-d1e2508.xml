<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 49</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 49</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2508"><!-- p3-q49 -->
            <head xml:id="TAca84-d1e2508-Hd1e97">Quaestio 49</head>
            <div xml:id="TAca84-d1e2508-Dd1e99">
               <head xml:id="TAca84-d1e2508-Hd1e101">Prooemium</head>
               <p xml:id="TAca84-d1e2508-d1e103"> Deinde considerandum est de ipsis effectibus passionis Christi. Et circa hoc quaeruntur sex. Primo, utrum per passionem Christi simus liberati a peccato. Secundo, utrum per eam simus liberati a potestate Diaboli. Tertio, utrum per eam simus liberati a reatu poenae. Quarto, utrum per eam simus Deo reconciliati. Quinto, utrum per eam sit nobis aperta ianua caeli. Sexto, utrum per eam Christus adeptus fuerit exaltationem.</p>
            </div>
            <div xml:id="TAca84-d1e2508-Dd1e106">
               <head xml:id="TAca84-d1e2508-Hd1e108">Articulus 1</head>
               <p xml:id="TAca84-d1e2508-d1e110"> Ad primum sic proceditur. Videtur quod per passionem Christi non simus liberati a peccato. Liberare enim a peccato est proprium Dei secundum illud Isaiae XLIII, <quote xml:id="TAca84-d1e2508-Qd1e112">ego sum qui deleo iniquitates tuas propter me</quote>. Christus autem non est passus secundum quod Deus, sed secundum quod homo. Ergo passio Christi non liberavit nos a peccato.</p>
               <p xml:id="TAca84-d1e2508-d1e115"> Praeterea, corporale non agit in spirituale. Sed passio Christi corporalis est, peccatum autem non est nisi in anima, quae est spiritualis creatura. Ergo passio Christi non potuit nos mundare a peccato.</p>
               <p xml:id="TAca84-d1e2508-d1e117"> Praeterea, nullus potest liberari a peccato quod nondum commisit, sed quod in posterum est commissurus. Cum igitur multa peccata post Christi passionem sint commissa, et tota die committantur, videtur quod per passionem Christi non simus liberati a peccato.</p>
               <p xml:id="TAca84-d1e2508-d1e119"> Praeterea, posita causa sufficienti, nihil aliud requiritur ad effectum inducendum. Requiruntur autem adhuc alia ad remissionem peccatorum, scilicet Baptismus et poenitentia. Ergo videtur quod passio Christi non sit sufficiens causa remissionis peccatorum.</p>
               <p xml:id="TAca84-d1e2508-d1e122"> Praeterea, Proverb. X dicitur, <quote xml:id="TAca84-d1e2508-Qd1e124">universa delicta operit caritas</quote>; et XV dicitur, <quote xml:id="TAca84-d1e2508-Qd1e126">per misericordiam et fidem purgantur peccata</quote>. Sed multa sunt alia de quibus habemus fidem, et quae sunt provocativa caritatis. Ergo passio Christi non est propria causa remissionis peccatorum.</p>
               <p xml:id="TAca84-d1e2508-d1e129"> Sed contra est quod dicitur Apoc. I, <quote xml:id="TAca84-d1e2508-Qd1e131">dilexit nos, et lavit nos a peccatis nostris in sanguine suo</quote>.</p>
               <p xml:id="TAca84-d1e2508-d1e134"> Respondeo dicendum quod passio Christi est propria causa remissionis peccatorum, tripliciter. Primo quidem, per modum provocantis ad caritatem. Quia, ut apostolus dicit, Rom. V, <quote xml:id="TAca84-d1e2508-Qd1e136">commendat Deus suam caritatem in nobis, quoniam, cum inimici essemus, Christus pro nobis mortuus est</quote>. Per caritatem autem consequimur veniam peccatorum, secundum illud Luc. VII, <quote xml:id="TAca84-d1e2508-Qd1e138">dimissa sunt ei peccata multa, quoniam dilexit multum</quote>. Secundo, passio Christi causat remissionem peccatorum per modum redemptionis. Quia enim ipse est caput nostrum, per passionem suam, quam ex caritate et obedientia sustinuit, liberavit nos, tanquam membra sua, a peccatis, quasi per pretium suae passionis, sicut si homo per aliquod opus meritorium quod manu exerceret, redimeret se a peccato quod pedibus commisisset. Sicut enim naturale corpus est unum, ex membrorum diversitate consistens, ita tota Ecclesia, quae est mysticum corpus Christi, computatur quasi una persona cum suo capite, quod est Christus. Tertio, per modum efficientiae, inquantum caro, secundum quam Christus passionem sustinuit, est instrumentum divinitatis, ex quo eius passiones et actiones operantur in virtute divina ad expellendum peccatum.</p>
               <p xml:id="TAca84-d1e2508-d1e141"> Ad primum ergo dicendum quod, licet Christus non sit passus secundum quod Deus, tamen caro eius est divinitatis instrumentum. Et ex hoc passio eius habet quandam divinam virtutem ad expellendum peccatum, ut dictum est.</p>
               <p xml:id="TAca84-d1e2508-d1e143"> Ad secundum dicendum quod passio Christi, licet sit corporalis, sortitur tamen quandam spiritualem virtutem ex divinitate, cuius caro ei unita est instrumentum. Secundum quam quidem virtutem passio Christi est causa remissionis peccatorum.</p>
               <p xml:id="TAca84-d1e2508-d1e145"> Ad tertium dicendum quod Christus sua passione a peccatis nos liberavit causaliter, idest, instituens causam nostrae liberationis, ex qua possent quaecumque peccata quandocumque remitti, vel praeterita vel praesentia vel futura, sicut si medicus faciat medicinam ex qua possint etiam quicumque morbi sanari, etiam in futurum.</p>
               <p xml:id="TAca84-d1e2508-d1e148"> Ad quartum dicendum quod, quia passio Christi praecessit ut causa quaedam universalis remissionis peccatorum, sicut dictum est, necesse est quod singulis adhibeatur ad deletionem propriorum peccatorum. Hoc autem fit per Baptismum et poenitentiam et alia sacramenta, quae habent virtutem ex passione Christi, ut infra patebit.</p>
               <p xml:id="TAca84-d1e2508-d1e150"> Ad quintum dicendum quod etiam per fidem applicatur nobis passio Christi ad percipiendum fructum ipsius, secundum illud Rom. III, <quote xml:id="TAca84-d1e2508-Qd1e152">quem proposuit Deus propitiatorem per fidem in sanguine eius</quote>. Fides autem per quam a peccato mundamur, non est fides informis, quae potest esse etiam cum peccato, sed est fides formata per caritatem, ut sic passio Christi nobis applicetur non solum quantum ad intellectum, sed etiam quantum ad affectum. Et per hunc etiam modum peccata dimittuntur ex virtute passionis Christi.</p>
            </div>
            <div xml:id="TAca84-d1e2508-Dd1e156">
               <head xml:id="TAca84-d1e2508-Hd1e158">Articulus 2</head>
               <p xml:id="TAca84-d1e2508-d1e160"> Ad secundum sic proceditur. Videtur quod per passionem Christi non simus liberati a potestate Diaboli. Ille enim non habet potestatem super aliquos, in quibus nihil sine permissione alterius facere potest. Sed Diabolus nunquam potuit aliquid in nocumentum hominum facere nisi ex permissione divina, sicut patet Iob I et II quod, potestate divinitus accepta, eum primo in rebus, et postea in corpore laesit. Et similiter Matth. VIII dicitur quod Daemones, nisi Christo concedente, non potuerunt porcos intrare. Ergo Diabolus nunquam habuit in hominibus potestatem. Et ita per passionem Christi non sumus a potestate Diaboli liberati.</p>
               <p xml:id="TAca84-d1e2508-d1e162"> Praeterea, Diabolus potestatem suam in hominibus exercet tentando et corporaliter vexando. Sed hoc adhuc in hominibus operatur, post Christi passionem. Ergo non sumus per passionem Christi ab eius potestate liberati.</p>
               <p xml:id="TAca84-d1e2508-d1e164"> Praeterea, virtus passionis Christi in perpetuum durat, secundum illud Heb. X, <quote xml:id="TAca84-d1e2508-Qd1e166">una oblatione consummavit sanctificatos in sempiternum</quote>. Sed liberatio a potestate Diaboli nec est ubique, quia in multis partibus mundi adhuc sunt idololatrae, nec etiam erit semper, quia tempore Antichristi maxime suam potestatem exercebit in hominum nocumentum, de quo dicitur, II ad Thess. II, quod <quote xml:id="TAca84-d1e2508-Qd1e168">eius adventus erit secundum operationem Satanae in omni virtute et signis et prodigiis mendacibus, et in omni seductione iniquitatis</quote>. Ergo videtur quod passio Christi non sit causa liberationis humani generis a potestate Diaboli.</p>
               <p xml:id="TAca84-d1e2508-d1e171"> Sed contra est quod dominus dicit, Ioan. XII, passione imminente, <quote xml:id="TAca84-d1e2508-Qd1e173">nunc princeps huius mundi eiicietur foras, et ego, si exaltatus fuero a terra, omnia traham ad meipsum</quote>. Est autem exaltatus a terra per crucis passionem. Ergo per eius passionem Diabolus est a potestate hominum eiectus.</p>
               <p xml:id="TAca84-d1e2508-d1e177"> Respondeo dicendum quod circa potestatem quam Diabolus in homines exercebat ante Christi passionem, tria sunt consideranda. Primum quidem est ex parte hominis, qui suo peccato meruit ut in potestatem traderetur Diaboli, per cuius tentationem fuerat superatus. Aliud autem est ex parte Dei, quem homo peccando offenderat, qui, per suam iustitiam, hominem reliquerat potestati Diaboli. Tertium autem est ex parte ipsius Diaboli, qui sua nequissima voluntate hominem a consecutione salutis impediebat. Quantum igitur ad primum, homo est a potestate Diaboli liberatus per passionem Christi, inquantum passio Christi est causa remissionis peccatorum, ut dictum est. Quantum autem ad secundum, dicendum quod passio Christi nos a potestate Diaboli liberavit, inquantum nos Deo reconciliavit, ut infra dicetur. Quantum vero ad tertium, passio Christi nos a Diabolo liberavit, inquantum in passione Christi excessit modum potestatis sibi traditae a Deo, machinando in mortem Christi, qui non habebat meritum mortis, cum esset absque peccato. Unde Augustinus dicit, in XIII de Trin., <quote xml:id="TAca84-d1e2508-Qd1e179">iustitia Christi Diabolus victus est, quia, cum in eo nihil morte dignum inveniret, occidit eum tamen; et utique iustum est ut debitores quos tenebat, liberi dimittantur, in eum credentes quem sine ullo debito occidit</quote>.</p>
               <p xml:id="TAca84-d1e2508-d1e182"> Ad primum ergo dicendum quod non dicitur sic Diabolus in homines potestatem habuisse quasi posset eis nocere Deo non permittente. Sed quia iuste permittebatur nocere hominibus, quos tentando ad suum consensum perduxerat.</p>
               <p xml:id="TAca84-d1e2508-d1e184"> Ad secundum dicendum quod Diabolus etiam nunc quidem potest, Deo permittente, homines tentare quantum ad animam, et vexare quantum ad corpus, sed tamen praeparatum est homini remedium ex passione Christi, quo se potest tueri contra hostis impugnationes, ne deducatur in interitum mortis aeternae. Et quicumque ante passionem Christi Diabolo resistebant, per fidem passionis Christi hoc facere poterant, licet, passione Christi nondum peracta, quantum ad aliquid nullus potuerit Diaboli manus evadere, ut scilicet non descenderet in Infernum. A quo, post passionem Christi, se possunt homines eius virtute tueri.</p>
               <p xml:id="TAca84-d1e2508-d1e186"> Ad tertium dicendum quod Deus permittit Diabolo posse decipere homines certis personis, temporibus et locis, secundum occultam rationem iudiciorum suorum. Semper tamen per passionem Christi est paratum hominibus remedium se tuendi contra nequitias Daemonum, etiam tempore Antichristi. Sed si aliqui hoc remedio uti negligant, nil deperit efficaciae passionis Christi.</p>
            </div>
            <div xml:id="TAca84-d1e2508-Dd1e189">
               <head xml:id="TAca84-d1e2508-Hd1e191">Articulus 3</head>
               <p xml:id="TAca84-d1e2508-d1e193"> Ad tertium sic proceditur. Videtur quod per passionem Christi non fuerunt homines liberati a poena peccati. Praecipua enim poena peccati est aeterna damnatio. Sed illi qui damnati erant in Inferno pro suis peccatis, non sunt per Christi passionem liberati, quia <quote xml:id="TAca84-d1e2508-Qd1e195">in Inferno nulla est redemptio</quote>. Ergo videtur quod passio Christi non liberavit homines a poena.</p>
               <p xml:id="TAca84-d1e2508-d1e198"> Praeterea, illis qui sunt liberati a reatu poenae, non est aliqua poena iniungenda. Sed poenitentibus iniungitur poena satisfactoria. Non ergo per passionem Christi sunt homines liberati a reatu poenae.</p>
               <p xml:id="TAca84-d1e2508-d1e200"> Praeterea, mors est poena peccati, secundum illud Rom. VI, stipendia peccati mors. Sed adhuc post passionem Christi homines moriuntur. Ergo videtur quod per passionem Christi non sumus a reatu poenae liberati.</p>
               <p xml:id="TAca84-d1e2508-d1e202"> Sed contra est quod dicitur Isaiae LIII, <quote xml:id="TAca84-d1e2508-Qd1e204">vere languores nostros ipse tulit, et dolores nostros ipse portavit</quote>.</p>
               <p xml:id="TAca84-d1e2508-d1e208"> Respondeo dicendum quod per passionem Christi liberati sumus a reatu poenae dupliciter. Uno modo, directe, inquantum scilicet passio Christi fuit sufficiens et superabundans satisfactio pro peccatis totius humani generis. Exhibita autem satisfactione sufficienti, tollitur reatus poenae. Alio modo, indirecte, inquantum scilicet passio Christi est causa remissionis peccati, in quo fundatur reatus poenae.</p>
               <p xml:id="TAca84-d1e2508-d1e210"> Ad primum ergo dicendum quod passio Christi sortitur effectum suum in illis quibus applicatur per fidem et caritatem, et per fidei sacramenta. Et ideo damnati in Inferno, qui praedicto modo passioni Christi non coniunguntur, effectum eius percipere non possunt.</p>
               <p xml:id="TAca84-d1e2508-d1e212"> Ad secundum dicendum quod, sicut dictum est, ad hoc quod consequamur effectum passionis Christi, oportet nos ei configurari. Configuramur autem ei in Baptismo sacramentaliter, secundum illud Rom. VI, <quote xml:id="TAca84-d1e2508-Qd1e214">consepulti sumus ei per Baptismum in mortem</quote>. Unde baptizatis nulla poena satisfactoria imponitur, quia sunt totaliter liberati per satisfactionem Christi. Quia vero <quote xml:id="TAca84-d1e2508-Qd1e216">Christus semel tantum pro peccatis nostris mortuus est</quote>, ut dicitur I Pet. III, ideo non potest homo secundario configurari morti Christi per sacramentum Baptismi. Unde oportet quod illi qui post Baptismum peccant, configurentur Christo patienti per aliquid poenalitatis vel passionis quam in seipsis sustineant. Quae tamen multo minor sufficit quam esset condigna peccato, cooperante satisfactione Christi.</p>
               <p xml:id="TAca84-d1e2508-d1e219"> Ad tertium dicendum quod satisfactio Christi habet effectum in nobis inquantum incorporamur ei ut membra capiti, sicut supra dictum est. Membra autem oportet capiti esse conformia. Et ideo, sicut Christus primo quidem habuit gratiam in anima cum passibilitate corporis, et per passionem ad gloriam immortalitatis pervenit; ita et nos, qui sumus membra eius, per passionem ipsius liberamur quidem a reatu cuiuslibet poenae, ita tamen quod primo recipimus in anima spiritum adoptionis filiorum, quo adscribimur ad hereditatem gloriae immortalitatis, adhuc corpus passibile et mortale habentes; postmodum vero, configurati passionibus et morti Christi, in gloriam immortalem perducimur; secundum illud apostoli, Rom. VIII, <quote xml:id="TAca84-d1e2508-Qd1e221">si filii Dei, et heredes, heredes quidem Dei, coheredes autem Christi, si tamen compatimur, ut simul glorificemur</quote>.</p>
            </div>
            <div xml:id="TAca84-d1e2508-Dd1e226">
               <head xml:id="TAca84-d1e2508-Hd1e228">Articulus 4</head>
               <p xml:id="TAca84-d1e2508-d1e230"> Ad quartum sic proceditur. Videtur quod per passionem Christi non simus Deo reconciliati. Reconciliatio enim non habet locum inter amicos. Sed Deus semper dilexit nos, secundum illud Sap. XI, <quote xml:id="TAca84-d1e2508-Qd1e232">diligis omnia quae sunt, et nihil odisti eorum quae fecisti</quote>. Ergo passio Christi non reconciliavit nos Deo.</p>
               <p xml:id="TAca84-d1e2508-d1e235"> Praeterea, non potest idem esse principium et effectus, unde gratia, quae est principium merendi, non cadit sub merito. Sed dilectio Dei est principium passionis Christi, secundum illud Ioan. III, <quote xml:id="TAca84-d1e2508-Qd1e237">sic Deus dilexit mundum ut filium suum unigenitum daret</quote>. Non ergo videtur quod per passionem Christi simus reconciliati Deo, ita quod de novo nos amare inciperet.</p>
               <p xml:id="TAca84-d1e2508-d1e240"> Praeterea, passio Christi impleta est per homines Christum occidentes, qui ex hoc graviter Deum offenderunt. Ergo passio Christi magis est causa indignationis quam reconciliationis Dei.</p>
               <p xml:id="TAca84-d1e2508-d1e242"> Sed contra est quod apostolus dicit, Rom. V, <quote xml:id="TAca84-d1e2508-Qd1e244">reconciliati sumus Deo per mortem filii eius</quote>.</p>
               <p xml:id="TAca84-d1e2508-d1e248"> Respondeo dicendum quod passio Christi est causa reconciliationis nostrae ad Deum dupliciter. Uno modo, inquantum removet peccatum, per quod homines constituuntur inimici Dei, secundum illud Sap. XIV, <quote xml:id="TAca84-d1e2508-Qd1e250">similiter odio sunt Deo impius et impietas eius</quote>; et in Psalmo, <quote xml:id="TAca84-d1e2508-Qd1e252">odisti omnes qui operantur iniquitatem</quote>. Alio modo, inquantum est Deo sacrificium acceptissimum. Est enim hoc proprie sacrificii effectus, ut per ipsum placetur Deus, sicut cum homo offensam in se commissam remittit propter aliquod obsequium acceptum quod ei exhibetur. Unde dicitur I Reg. XXVI, <quote xml:id="TAca84-d1e2508-Qd1e254">si dominus incitat te adversum me, odoretur sacrificium</quote>. Et similiter tantum bonum fuit quod Christus voluntarie passus est, quod propter hoc bonum in natura humana inventum, Deus placatus est super omni offensa generis humani, quantum ad eos qui Christo passo coniunguntur secundum modum praemissum.</p>
               <p xml:id="TAca84-d1e2508-d1e257"> Ad primum ergo dicendum quod Deus diligit omnes homines quantum ad naturam, quam ipse fecit. Odit tamen eos quantum ad culpam, quam contra eum homines committunt, secundum illud Eccli. XII, <quote xml:id="TAca84-d1e2508-Qd1e259">altissimus odio habet peccatores</quote>.</p>
               <p xml:id="TAca84-d1e2508-d1e262"> Ad secundum dicendum quod Christus non dicitur quantum ad hoc nos Deo reconciliasse, quod de novo nos amare inciperet, cum scriptum sit, Ierem. XXXI, <quote xml:id="TAca84-d1e2508-Qd1e264">in caritate perpetua dilexi te</quote>. Sed quia per passionem Christi est sublata odii causa, tum propter ablutionem peccati; tum propter recompensationem acceptabilioris boni.</p>
               <p xml:id="TAca84-d1e2508-d1e267"> Ad tertium dicendum quod, sicut occisores Christi homines fuerunt, ita et Christus occisus. Maior autem fuit caritas Christi patientis quam iniquitas occisorum. Et ideo passio Christi magis valuit ad reconciliandum Deum toti humano generi, quam ad provocandum iram.</p>
            </div>
            <div xml:id="TAca84-d1e2508-Dd1e270">
               <head xml:id="TAca84-d1e2508-Hd1e272">Articulus 5</head>
               <p xml:id="TAca84-d1e2508-d1e274"> Ad quintum sic proceditur. Videtur quod Christus sua passione non aperuerit nobis ianuam caeli. Dicitur enim Proverb. XI, <quote xml:id="TAca84-d1e2508-Qd1e276">seminanti iustitiam merces fidelis</quote>. Sed merces iustitiae est introitus regni caelestis. Ergo videtur quod sancti patres, qui operati sunt opera iustitiae, fideliter consecuti essent introitum regni caelestis, etiam absque Christi passione. Non ergo passio Christi est causa apertionis ianuae regni caelestis.</p>
               <p xml:id="TAca84-d1e2508-d1e279"> Praeterea, ante passionem Christi, Elias raptus est in caelum, ut dicitur IV Reg. II. Sed effectus non praecedit causam. Ergo videtur quod apertio ianuae caelestis non sit effectus passionis Christi.</p>
               <p xml:id="TAca84-d1e2508-d1e281"> Praeterea, sicut legitur Matth. III, Christo baptizato aperti sunt caeli. Sed Baptismus praecessit passionem. Ergo apertio caeli non est effectus passionis Christi.</p>
               <p xml:id="TAca84-d1e2508-d1e283"> Praeterea, Mich. II dicitur, <quote xml:id="TAca84-d1e2508-Qd1e285">ascendit pandens iter ante eos</quote>. Sed nihil aliud videtur pandere iter caeli quam eius ianuam aperire. Ergo videtur quod ianua caeli sit nobis aperta, non per passionem, sed per ascensionem Christi.</p>
               <p xml:id="TAca84-d1e2508-d1e289"> Sed contra est quod apostolus dicit, Heb. X, <quote xml:id="TAca84-d1e2508-Qd1e291">habemus fiduciam in introitu sanctorum</quote>, scilicet caelestium, in sanguine Christi.</p>
               <p xml:id="TAca84-d1e2508-d1e294"> Respondeo dicendum quod clausio ianuae est obstaculum quoddam prohibens homines ab ingressu. Prohibebantur autem homines ab ingressu regni caelestis propter peccatum, quia, sicut dicitur Isaiae XXXV, <quote xml:id="TAca84-d1e2508-Qd1e296">via illa sancta vocabitur, et non transibit per eam pollutus</quote>. Est autem duplex peccatum impediens ab ingressu regni caelestis. Unum quidem commune totius humanae naturae, quod est peccatum primi parentis. Et per hoc peccatum praecludebatur homini aditus regni caelestis, unde legitur Gen. III quod, post peccatum primi hominis, <quote xml:id="TAca84-d1e2508-Qd1e298">collocavit Deus Cherubim, et flammeum gladium atque versatilem, ad custodiendam viam ligni vitae</quote>. Aliud autem est peccatum speciale uniuscuiusque personae, quod per proprium actum committitur uniuscuiusque hominis. Per passionem autem Christi liberati sumus non solum a peccato communi totius humanae naturae, et quantum ad culpam et quantum ad reatum poenae, ipso solvente pretium pro nobis, sed etiam a peccatis propriis singulorum qui communicant eius passioni per fidem et caritatem et fidei sacramenta. Et ideo per passionem Christi aperta est nobis ianua regni caelestis. Et hoc est quod apostolus dicit, Heb. IX, quod <quote xml:id="TAca84-d1e2508-Qd1e300">Christus, assistens pontifex futurorum bonorum, per proprium sanguinem introivit semel in sancta, aeterna redemptione inventa</quote>. Et hoc significatur Num. XXXV, ubi dicitur quod homicida manebit ibi, scilicet in civitate refugii, <quote xml:id="TAca84-d1e2508-Qd1e302">donec sacerdos magnus, qui oleo sancto unctus est, moriatur</quote>, quo mortuo, poterit in domum suam redire.</p>
               <p xml:id="TAca84-d1e2508-d1e305"> Ad primum ergo dicendum quod sancti patres, operando opera iustitiae, meruerunt introitum regni caelestis per fidem passionis Christi, secundum illud Heb. XI, <quote xml:id="TAca84-d1e2508-Qd1e307">sancti per fidem vicerunt regna, operati sunt iustitiam</quote>, per quam etiam unusquisque a peccato purgabatur quantum pertinet ad emundationem propriae personae. Non tamen alicuius fides vel iustitia sufficiebat ad removendum impedimentum quod erat per reatum totius humanae creaturae. Quod quidem remotum est pretio sanguinis Christi. Et ideo ante passionem Christi nullus intrare poterat regnum caeleste, adipiscendo scilicet beatitudinem aeternam, quae consistit in plena Dei fruitione.</p>
               <p xml:id="TAca84-d1e2508-d1e310"> Ad secundum dicendum quod Elias sublevatus est in caelum aereum, non autem in caelum Empyreum, qui est locus beatorum. Et similiter nec Henoch, sed raptus est ad Paradisum terrestrem, ubi cum Elia simul creditur vivere usque ad adventum Antichristi.</p>
               <p xml:id="TAca84-d1e2508-d1e312"> Ad tertium dicendum quod, sicut supra dictum est, Christo baptizato aperti sunt caeli, non propter ipsum Christum, cui semper caelum patuit, sed ad significandum quod caelum aperitur baptizatis Baptismo Christi, qui habet efficaciam ex passione ipsius.</p>
               <p xml:id="TAca84-d1e2508-d1e314"> Ad quartum dicendum quod Christus sua passione meruit nobis introitum regni caelestis, et impedimentum removit, sed per suam ascensionem nos quasi in possessionem regni caelestis introduxit. Et ideo dicitur quod <quote xml:id="TAca84-d1e2508-Qd1e316">ascendens pandit iter ante eos</quote>.</p>
            </div>
            <div xml:id="TAca84-d1e2508-Dd1e320">
               <head xml:id="TAca84-d1e2508-Hd1e322">Articulus 6</head>
               <p xml:id="TAca84-d1e2508-d1e324"> Ad sextum sic proceditur. Videtur quod Christus per suam passionem non meruit exaltari. Sicut enim cognitio veritatis est proprium Deo, ita et sublimitas, secundum illud Psalmi, <quote xml:id="TAca84-d1e2508-Qd1e326">excelsus super omnes gentes dominus, et super caelos gloria eius</quote>. Sed Christus, secundum quod homo, habuit cognitionem omnis veritatis non ex aliquo merito praecedenti, sed ex ipsa unione Dei et hominis, secundum illud Ioan. I, <quote xml:id="TAca84-d1e2508-Qd1e328">vidimus gloriam eius quasi unigeniti a patre, plenum gratiae et veritatis</quote>. Ergo neque exaltationem habuit ex merito passionis, sed ex sola unione.</p>
               <p xml:id="TAca84-d1e2508-d1e331"> Praeterea, Christus meruit sibi a primo instanti suae conceptionis, ut supra habitum est. Non autem maior caritas fuit in eo tempore passionis quam ante. Cum ergo caritas sit merendi principium, videtur quod non magis meruit per passionem suam exaltationem quam ante.</p>
               <p xml:id="TAca84-d1e2508-d1e333"> Praeterea, gloria corporis resultat ex gloria animae, ut Augustinus dicit, in epistola ad Dioscorum. Sed Christus per passionem suam non meruit exaltationem quantum ad gloriam animae, quia anima eius fuit beata a primo instanti suae conceptionis. Ergo neque etiam per passionem meruit exaltationem quantum ad gloriam corporis.</p>
               <p xml:id="TAca84-d1e2508-d1e335"> Sed contra est quod dicitur Philipp. II, <quote xml:id="TAca84-d1e2508-Qd1e337">factus est obediens usque ad mortem, mortem autem crucis, propter quod et Deus exaltavit illum</quote>.</p>
               <p xml:id="TAca84-d1e2508-d1e341"> Respondeo dicendum quod meritum importat quandam aequalitatem iustitiae, unde apostolus dicit, <quote xml:id="TAca84-d1e2508-Qd1e343">ei qui operatur, merces imputatur secundum debitum</quote>. Cum autem aliquis ex sua iniusta voluntate sibi attribuit plus quam debeatur, iustum est ut diminuatur etiam quantum ad id quod sibi debebatur, sicut, <quote xml:id="TAca84-d1e2508-Qd1e345">cum furatur quis unam ovem, reddet quatuor</quote>, ut dicitur Exod. XXII. Et hoc dicitur mereri, inquantum per hoc punitur cuius est iniqua voluntas. Ita etiam, cum aliquis sibi ex iusta voluntate subtrahit quod debebat habere, meretur ut sibi amplius aliquid superaddatur, quasi merces iustae voluntatis. Et inde est quod, sicut dicitur Luc. XIV, <quote xml:id="TAca84-d1e2508-Qd1e347">qui se humiliat, exaltabitur</quote>. Christus autem in sua passione seipsum humiliavit infra suam dignitatem, quantum ad quatuor. Primo quidem, quantum ad passionem et mortem, cuius debitor non erat. Secundo, quantum ad locum, quia corpus eius positum est in sepulcro, anima in Inferno. Tertio, quantum ad confusionem et opprobria quae sustinuit. Quarto, quantum ad hoc quod est traditus humanae potestati, secundum quod ipse dicit Pilato, Ioan. XIX, <quote xml:id="TAca84-d1e2508-Qd1e349">non haberes in me potestatem, nisi datum tibi fuisset desuper</quote>. Et ideo per suam passionem meruit exaltationem quantum ad quatuor. Primo quidem, quantum ad resurrectionem gloriosam. Unde dicitur in Psalmo, <quote xml:id="TAca84-d1e2508-Qd1e351">tu cognovisti sessionem meam</quote>, idest humilitatem meae passionis, <quote xml:id="TAca84-d1e2508-Qd1e354">et resurrectionem meam</quote>. Secundo, quantum ad ascensionem in caelum. Unde dicitur Ephes. IV, <quote xml:id="TAca84-d1e2508-Qd1e356">descendit primo in inferiores partes terrae, qui autem descendit, ipse est et qui ascendit super omnes caelos</quote>. Tertio, quantum ad consessum paternae dexterae, et manifestationem divinitatis ipsius, secundum illud Isaiae LII, <quote xml:id="TAca84-d1e2508-Qd1e358">exaltabitur et elevabitur, et sublimis erit valde, sicut obstupuerunt super eum multi, sic inglorius erit inter viros aspectus eius</quote>. Et Philipp. II dicitur, <quote xml:id="TAca84-d1e2508-Qd1e360">factus est obediens usque ad mortem, mortem autem crucis, propter quod et Deus exaltavit illum, et dedit illi nomen quod est super omne nomen</quote>, ut scilicet ab omnibus nominetur Deus, et omnes sibi reverentiam exhibeant sicut Deo. Et hoc est quod subditur, <quote xml:id="TAca84-d1e2508-Qd1e362">ut in nomine Iesu omne genu flectatur, caelestium, terrestrium et Infernorum</quote>. Quarto, quantum ad iudiciariam potestatem. Dicitur enim Iob XXXVI, <quote xml:id="TAca84-d1e2508-Qd1e364">causa tua quasi impii iudicata est, iudicium causamque recipies</quote>.</p>
               <p xml:id="TAca84-d1e2508-d1e367"> Ad primum ergo dicendum quod principium merendi est ex parte animae, corpus autem est instrumentum meritorii actus. Et ideo perfectio animae Christi, quae fuit merendi principium, non debuit in eo acquiri per meritum, sicut perfectio corporis, quod fuit passioni subiectum, et per hoc fuit ipsius meriti instrumentum.</p>
               <p xml:id="TAca84-d1e2508-d1e369"> Ad secundum dicendum quod per priora merita Christus meruit exaltationem ex parte ipsius animae, cuius voluntas caritate et aliis virtutibus informabatur. Sed in passione meruit suam exaltationem, per modum cuiusdam recompensationis, etiam ex parte corporis, iustum enim est ut corpus, quod fuerat ex caritate passioni subiectum, acciperet recompensationem in gloria.</p>
               <p xml:id="TAca84-d1e2508-d1e371"> Ad tertium dicendum quod dispensatione quadam factum est in Christo ut gloria animae, ante passionem, non redundaret ad corpus, ad hoc quod gloriam corporis honorabilius obtineret, quando eam per passionem meruisset. Gloriam autem animae differri non conveniebat, quia anima immediate uniebatur verbo, unde decens erat ut gloria repleretur ab ipso verbo. Sed corpus uniebatur verbo mediante anima.</p>
            </div>
         </div>
      </body>
   </text>
</TEI>