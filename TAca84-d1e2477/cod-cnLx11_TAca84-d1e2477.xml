<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 43</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 43</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2477"><!-- p3-q43 -->
            <head xml:id="TAca84-d1e2477-Hd1e97">Quaestio 43</head>
            <div xml:id="TAca84-d1e2477-Dd1e99">
               <head xml:id="TAca84-d1e2477-Hd1e101">Prooemium</head>
               <p xml:id="TAca84-d1e2477-d1e103"> Deinde considerandum est de miraculis a Christo factis. Et primo, in generali; secundo, in speciali de singulis miraculorum generibus; tertio, in particulari de transfiguratione ipsius. Circa primum quaeruntur quatuor. Primo, utrum Christus debuerit miracula facere. Secundo, utrum fecerit ea virtute divina. Tertio, quo tempore incoeperit miracula facere. Quarto, utrum per miracula fuerit sufficienter ostensa eius divinitas.</p>
            </div>
            <div xml:id="TAca84-d1e2477-Dd1e106">
               <head xml:id="TAca84-d1e2477-Hd1e108">Articulus 1</head>
               <p xml:id="TAca84-d1e2477-d1e110"> Ad primum sic proceditur. Videtur quod Christus miracula facere non debuit. Factum enim Christi verbo ipsius debuit concordare. Sed ipse dixit, Matth. XVI, <quote xml:id="TAca84-d1e2477-Qd1e112">generatio mala et adultera signum quaerit, et signum non dabitur ei, nisi signum Ionae prophetae</quote>. Ergo non debuit miracula facere.</p>
               <p xml:id="TAca84-d1e2477-d1e115"> Praeterea, sicut Christus in secundo adventu venturus est in virtute magna et maiestate, ut dicitur Matth. XXIV; ita in primo adventu venit in infirmitate, secundum illud Isaiae LIII, <quote xml:id="TAca84-d1e2477-Qd1e117">virum dolorum et scientem infirmitatem</quote>. Sed operatio miraculorum magis pertinet ad virtutem quam ad infirmitatem. Ergo non fuit conveniens ut in primo adventu miracula faceret.</p>
               <p xml:id="TAca84-d1e2477-d1e120"> Praeterea, Christus venit ad hoc ut per fidem homines salvaret, secundum illud Heb. XII, <quote xml:id="TAca84-d1e2477-Qd1e122">aspicientes in auctorem fidei et consummatorem, Iesum</quote>. Sed miracula diminuunt meritum fidei, unde dominus dicit, Ioan. IV, <quote xml:id="TAca84-d1e2477-Qd1e124">nisi signa et prodigia videritis, non creditis</quote>. Ergo videtur quod Christus non debuerit miracula facere.</p>
               <p xml:id="TAca84-d1e2477-d1e127"> Sed contra est quod ex persona adversariorum dicitur, Ioan. XI, <quote xml:id="TAca84-d1e2477-Qd1e129">quid facimus, quia hic homo multa signa facit?</quote>
               </p>
               <p xml:id="TAca84-d1e2477-d1e133"> Respondeo dicendum quod divinitus conceditur homini miracula facere, propter duo. Primo quidem, et principaliter, ad confirmandam veritatem quam aliquis docet. Quia enim ea quae sunt fidei humanam rationem excedunt, non possunt per rationes humanas probari, sed oportet quod probentur per argumentum divinae virtutis, ut, dum aliquis facit opera quae solus Deus facere potest, credantur ea quae dicuntur esse a Deo; sicut, cum aliquis defert litteras anulo regis signatas, creditur ex voluntate regis processisse quod in illis continetur. Secundo, ad ostendendum praesentiam Dei in homine per gratiam spiritus sancti, ut dum scilicet homo facit opera Dei, credatur Deus habitare in eo per gratiam. Unde dicitur, Galat. III, <quote xml:id="TAca84-d1e2477-Qd1e135">qui tribuit vobis spiritum, et operatur virtutes in vobis</quote>. Utrumque autem circa Christum erat hominibus manifestandum, scilicet quod Deus esset in eo per gratiam, non adoptionis, sed unionis; et quod eius supernaturalis doctrina esset a Deo. Et ideo convenientissimum fuit ut miracula faceret. Unde ipse dicit, Ioan. X, <quote xml:id="TAca84-d1e2477-Qd1e137">si mihi non vultis credere, operibus credite</quote>. Et Ioan. V, <quote xml:id="TAca84-d1e2477-Qd1e139">opera quae dedit mihi pater ut faciam, ipsa sunt quae testimonium perhibent de me</quote>.</p>
               <p xml:id="TAca84-d1e2477-d1e142"> Ad primum ergo dicendum quod hoc quod dicit, <quote xml:id="TAca84-d1e2477-Qd1e144">signum non dabitur ei nisi signum Ionae</quote>, sic intelligendum est, ut Chrysostomus dicit, quod tunc non acceperunt tale signum quale petebant, scilicet de caelo, non quod nullum signum eis dederit. Vel, quia signa faciebat, non propter eos, quos sciebat lapideos esse, sed ut alios emundaret. Et ideo non eis, sed aliis illa signa dabantur.</p>
               <p xml:id="TAca84-d1e2477-d1e147"> Ad secundum dicendum quod, licet Christus venerit in infirmitate carnis, quod manifestatur per passiones, venit tamen in virtute Dei. Quod erat manifestandum per miracula.</p>
               <p xml:id="TAca84-d1e2477-d1e149"> Ad tertium dicendum quod miracula intantum diminuunt meritum fidei, inquantum per hoc ostenditur duritia eorum qui nolunt credere ea quae Scripturis divinis probantur, nisi per miracula. Et tamen melius est eis ut vel per miracula convertantur ad fidem quam quod omnino in infidelitate permaneant. Dicitur enim I Cor. XIV, quod signa data sunt infidelibus, ut scilicet convertantur ad fidem.</p>
            </div>
            <div xml:id="TAca84-d1e2477-Dd1e152">
               <head xml:id="TAca84-d1e2477-Hd1e154">Articulus 2</head>
               <p xml:id="TAca84-d1e2477-d1e156"> Ad secundum sic proceditur. Videtur quod Christus non fecerit miracula virtute divina. Virtus enim divina est omnipotens. Sed videtur quod Christus non fuerit omnipotens in miraculis faciendis, dicitur enim Marci VI, quod non poterat ibi, scilicet in patria sua, ullam virtutem facere. Ergo videtur quod non fecerit miracula virtute divina.</p>
               <p xml:id="TAca84-d1e2477-d1e158"> Praeterea, Dei non est orare. Sed Christus aliquando in miraculis faciendis orabat, ut patet in suscitatione Lazari, Ioan. XI; et in multiplicatione panum, ut patet Matth. XIV. Ergo videtur quod non fecerit miracula virtute divina.</p>
               <p xml:id="TAca84-d1e2477-d1e160"> Praeterea, ea quae virtute divina fiunt, non possunt virtute alicuius creaturae fieri. Sed ea quae Christus faciebat, poterant etiam fieri virtute alicuius creaturae, unde et Pharisaei dicebant quod <quote xml:id="TAca84-d1e2477-Qd1e162">in Beelzebub, principe Daemoniorum, eiiciebat Daemonia</quote>. Ergo videtur quod Christus non fecerit miracula virtute divina.</p>
               <p xml:id="TAca84-d1e2477-d1e165"> Sed contra est quod dominus dicit, Ioan. XIV, <quote xml:id="TAca84-d1e2477-Qd1e167">pater, in me manens, ipse facit opera</quote>.</p>
               <p xml:id="TAca84-d1e2477-d1e171"> Respondeo dicendum quod, sicut in prima parte habitum est, vera miracula sola virtute divina fieri possunt, quia solus Deus potest mutare naturae ordinem, quod pertinet ad rationem miraculi. Unde Leo Papa dicit, in epistola ad Flavianum, quod, cum in Christo sint duae naturae, una earum est, scilicet divina, quae fulget miraculis; altera, scilicet humana, quae succumbit iniuriis; et tamen una earum agit cum communicatione alterius, inquantum scilicet humana natura est instrumentum divinae actionis, et actio humana virtutem accepit a natura divina, sicut supra habitum est.</p>
               <p xml:id="TAca84-d1e2477-d1e173"> Ad primum ergo dicendum quod hoc quod dicitur, non poterat ibi ullam virtutem facere, non est referendum ad potentiam absolutam, sed ad id quod potest fieri congruenter, non enim congruum erat ut inter incredulos operaretur miracula. Unde subditur, <quote xml:id="TAca84-d1e2477-Qd1e175">et mirabatur propter incredulitatem eorum</quote>. Secundum quem modum dicitur Gen. XVIII, <quote xml:id="TAca84-d1e2477-Qd1e177">non celare potero Abraham quae gesturus sum</quote>; et XIX, <quote xml:id="TAca84-d1e2477-Qd1e179">non potero facere quidquam donec ingrediaris illuc</quote>.</p>
               <p xml:id="TAca84-d1e2477-d1e182"> Ad secundum dicendum quod, sicut Chrysostomus dicit, super illud Matth. XIV, <quote xml:id="TAca84-d1e2477-Qd1e184">acceptis quinque panibus et duobus piscibus aspiciens in caelum benedixit et fregit, oportebat, inquit, credi de Christo quoniam a patre est, et quoniam ei aequalis est. Et ideo, ut utrumque ostendat, nunc quidem cum potestate, nunc autem orans miracula facit. Et in minoribus quidem respicit in caelum, puta in multiplicatione panum, in maioribus autem, quae sunt solius Dei, cum potestate agit, puta quando peccata dimisit, mortuos suscitavit</quote>. Quod autem dicitur Ioan. XI, quod in suscitatione Lazari oculos sursum levavit, non propter necessitatem suffragii, sed propter exemplum hoc fecit. Unde dicit, <quote xml:id="TAca84-d1e2477-Qd1e186">propter populum qui circumstat dixi, ut credant quia tu me misisti</quote>.</p>
               <p xml:id="TAca84-d1e2477-d1e189"> Ad tertium dicendum quod Christus alio modo expellebat Daemones quam virtute Daemonum expellantur. Nam virtute superiorum Daemonum ita Daemones a corporibus expelluntur quod tamen remanet dominium eorum quantum ad animam, non enim contra regnum suum Diabolus agit. Sed Christus Daemones expellebat non solum a corpore, sed multo magis ab anima. Et ideo dominus blasphemiam Iudaeorum dicentium eum in virtute Daemonum Daemonia eiicere, reprobavit, primo quidem, per hoc quod Satanas contra seipsum non dividitur. Secundo, exemplo aliorum, qui Daemonia eiiciebant per spiritum Dei. Tertio, quia Daemonium expellere non posset nisi ipsum vicisset virtute divina. Quarto, quia nulla convenientia in operibus nec in effectu erat sibi et Satanae, cum Satanas dispergere cuperet quos Christus colligebat.</p>
            </div>
            <div xml:id="TAca84-d1e2477-Dd1e192">
               <head xml:id="TAca84-d1e2477-Hd1e194">Articulus 3</head>
               <p xml:id="TAca84-d1e2477-d1e196"> Ad tertium sic proceditur. Videtur quod Christus non incoeperit miracula facere in nuptiis, mutando aquam in vinum. Legitur enim in libro de infantia salvatoris, quod Christus in sua pueritia multa miracula fecit. Sed miraculum de conversione aquae in vinum fecit in nuptiis trigesimo vel trigesimoprimo anno suae aetatis. Ergo videtur quod non incoeperit tunc miracula facere.</p>
               <p xml:id="TAca84-d1e2477-d1e198"> Praeterea, Christus faciebat miracula secundum virtutem divinam. Sed virtus divina fuit in eo a principio suae conceptionis, ex tunc enim fuit Deus et homo. Ergo videtur quod a principio miracula fecerit.</p>
               <p xml:id="TAca84-d1e2477-d1e200"> Praeterea, Christus post Baptismum et tentationem coepit discipulos congregare, ut legitur Matth. IV et Ioan. I. Sed discipuli praecipue congregati sunt ad ipsum propter miracula, sicut dicitur Luc. V, quod Petrum vocavit obstupescentem propter miraculum quod fecerat in captura piscium. Ergo videtur quod ante miraculum quod fecit in nuptiis, fecerit alia miracula.</p>
               <p xml:id="TAca84-d1e2477-d1e202"> Sed contra est quod dicitur Ioan. II, <quote xml:id="TAca84-d1e2477-Qd1e204">hoc fecit initium signorum Iesus in Cana Galilaeae</quote>.</p>
               <p xml:id="TAca84-d1e2477-d1e208"> Respondeo dicendum quod miracula facta sunt a Christo propter confirmationem eius doctrinae, et ad ostendendum virtutem divinam in ipso. Et ideo, quantum ad primum, non debuit ante miracula facere quam docere inciperet. Non autem debuit incipere docere ante perfectam aetatem, ut supra habitum est, cum de Baptismo eius ageretur. Quantum autem ad secundum, sic debuit per miracula divinitatem ostendere ut crederetur veritas humanitatis ipsius. Et ideo, sicut dicit Chrysostomus, super Ioan., <quote xml:id="TAca84-d1e2477-Qd1e210">decenter non incoepit signa facere ex prima aetate, existimassent enim phantasiam esse incarnationem, et ante opportunum tempus cruci eum tradidissent</quote>.</p>
               <p xml:id="TAca84-d1e2477-d1e213"> Ad primum ergo dicendum quod, sicut Chrysostomus dicit, super Ioan., ex verbo Ioannis Baptistae dicentis, <quote xml:id="TAca84-d1e2477-Qd1e215">ut manifestetur in Israel, propterea veni ego in aqua baptizans, manifestum est quod illa signa quae quidam dicunt in pueritia a Christo facta, mendacia et fictiones sunt. Si enim a prima aetate miracula fecisset Christus, nequaquam neque Ioannes eum ignorasset, neque reliqua multitudo indiguisset magistro ad manifestandum eum</quote>.</p>
               <p xml:id="TAca84-d1e2477-d1e218"> Ad secundum dicendum quod divina virtus operabatur in Christo secundum quod erat necessarium ad salutem humanam, propter quam carnem assumpserat. Et ideo sic miracula fecit virtute divina ut fidei de veritate carnis eius praeiudicium non fieret.</p>
               <p xml:id="TAca84-d1e2477-d1e220"> Ad tertium dicendum quod hoc ipsum ad laudem discipulorum pertinet, quod Christum secuti sunt cum nulla eum miracula facere vidissent, sicut Gregorius dicit, in quadam homilia. Et, ut Chrysostomus dicit, <quote xml:id="TAca84-d1e2477-Qd1e222">maxime tunc signa necessarium erat facere, quando discipuli iam congregati erant et devoti, et attendentes his quae fiebant. Unde subditur, et crediderunt in eum discipuli eius</quote>, non quia tunc primum crediderunt; sed quia tunc diligentius et perfectius crediderunt. Vel discipulos vocat eos qui futuri erant discipuli, sicut exponit Augustinus, in libro de consensu Evangelistarum.</p>
            </div>
            <div xml:id="TAca84-d1e2477-Dd1e227">
               <head xml:id="TAca84-d1e2477-Hd1e229">Articulus 4</head>
               <p xml:id="TAca84-d1e2477-d1e231"> Ad quartum sic proceditur. Videtur quod miracula quae Christus fecit, non fuerunt sufficientia ad ostendendam divinitatem ipsius. Esse enim Deum et hominem proprium est Christo. Sed miracula quae Christus fecit, etiam ab aliis sunt facta. Ergo videtur quod non fuerint sufficientia ad ostendendam divinitatem ipsius.</p>
               <p xml:id="TAca84-d1e2477-d1e233"> Praeterea, virtute divinitatis nihil est maius. Sed aliqui fecerunt maiora miracula quam Christus, dicitur enim Ioan. XIV, <quote xml:id="TAca84-d1e2477-Qd1e235">qui credit in me, opera quae ego facio, et ipse faciet, et maiora horum faciet</quote>. Ergo videtur quod miracula quae Christus fecit, non fuerint sufficientia ad ostendendum divinitatem ipsius.</p>
               <p xml:id="TAca84-d1e2477-d1e238"> Praeterea, ex particulari non sufficienter ostenditur universale. Sed quodlibet miraculorum Christi fuit quoddam particulare opus. Ergo ex nullo eorum potuit manifestari sufficienter divinitas Christi, ad quam pertinet universalem virtutem habere de omnibus.</p>
               <p xml:id="TAca84-d1e2477-d1e240"> Sed contra est quod dominus dicit, Ioan. V, <quote xml:id="TAca84-d1e2477-Qd1e242">opera quae dedit mihi pater ut faciam, ipsa testimonium perhibent de me</quote>.</p>
               <p xml:id="TAca84-d1e2477-d1e246"> Respondeo dicendum quod miracula quae Christus fecit, sufficientia erant ad manifestandum divinitatem ipsius, secundum tria. Primo quidem, secundum ipsam speciem operum, quae transcendebant omnem potestatem creatae virtutis, et ideo non poterant fieri nisi virtute divina. Et propter hoc caecus illuminatus dicebat, Ioan. IX <quote xml:id="TAca84-d1e2477-Qd1e248">a saeculo non est auditum quia aperuit quis oculos caeci nati. Nisi esset hic a Deo, non posset facere quidquam</quote>. Secundo, propter modum miracula faciendi, quia scilicet quasi propria potestate miracula faciebat, non autem orando, sicut alii. Unde dicitur Luc. VI, quod <quote xml:id="TAca84-d1e2477-Qd1e250">virtus de illo exibat et sanabat omnes</quote>. Per quod ostenditur, sicut Cyrillus dicit, quod <quote xml:id="TAca84-d1e2477-Qd1e252">non accipiebat alienam virtutem, sed, cum esset naturaliter Deus, propriam virtutem super infirmos ostendebat. Et propter hoc etiam innumerabilia miracula faciebat</quote>. Unde super illud Matth. VIII, <quote xml:id="TAca84-d1e2477-Qd1e254">eiiciebat spiritus verbo, et omnes male habentes curavit</quote>, dicit Chrysostomus, <quote xml:id="TAca84-d1e2477-Qd1e256">intende quantam multitudinem curatam transcurrunt Evangelistae, non unumquemque curatum enarrantes, sed uno verbo pelagus ineffabile miraculorum inducentes</quote>. Et ex hoc ostendebatur quod haberet virtutem coaequalem Deo patri, secundum illud Ioan. V, <quote xml:id="TAca84-d1e2477-Qd1e259">quaecumque pater facit, haec et filius similiter facit</quote>; et ibidem, <quote xml:id="TAca84-d1e2477-Qd1e261">sicut pater suscitat mortuos et vivificat, sic et filius quos vult vivificat</quote>. Tertio, ex ipsa doctrina qua se Deum dicebat, quae nisi vera esset, non confirmaretur miraculis divina virtute factis. Et ideo dicitur Marci I, <quote xml:id="TAca84-d1e2477-Qd1e263">quaenam doctrina haec nova? Quia in potestate spiritibus immundis imperat, et obediunt ei?</quote>
               </p>
               <p xml:id="TAca84-d1e2477-d1e266"> Ad primum ergo dicendum quod haec erat obiectio gentilium. Unde Augustinus dicit, in epistola ad Volusianum, <quote xml:id="TAca84-d1e2477-Qd1e268">nulla, inquiunt, competentibus signis tantae maiestatis indicia claruerunt. Quia larvalis illa purgatio</quote>, qua scilicet Daemones effugabat, <quote xml:id="TAca84-d1e2477-Qd1e270">debilium cura, reddita vita defunctis, si et alia considerentur, Deo parva sunt</quote>. Et ad hoc respondet Augustinus, <quote xml:id="TAca84-d1e2477-Qd1e272">fatemur et nos talia quidem fecisse prophetas. Sed et ipse Moyses et ceteri prophetae dominum Iesum prophetaverunt, et ei gloriam magnam dederunt. Qui propterea talia et ipse facere voluit, ne esset absurdum, quod per illos fecerat, si ipse non faceret. Sed tamen et aliquid proprium facere debuit, nasci de virgine, resurgere a mortuis, in caelum ascendere. Hoc Deo qui parum putat, quid plus expectet ignoro. Num, homine assumpto, alium mundum facere debuit, ut eum esse crederemus per quem factus est mundus? Sed nec maior mundus, nec isti aequalis in hoc fieri posset, si autem minorem faceret infra istum, similiter hoc quoque parum putaretur</quote>. Quae tamen alii fecerunt, Christus excellentius fecit. Unde super Ioan. XV, <quote xml:id="TAca84-d1e2477-Qd1e274">si opera non fecissem in eis quae nemo alius fecit</quote>, etc., dicit Augustinus, <quote xml:id="TAca84-d1e2477-Qd1e276">nulla in operibus Christi videntur esse maiora quam suscitatio mortuorum, quod scimus etiam antiquos fecisse prophetas. Fecit tamen aliqua Christus quae nemo alius fecit. Sed respondetur nobis et alios fecisse quae nec ipse, nec alius fecit. Sed quod tam multa vitia et malas valetudines vexationesque mortalium tanta potestate sanaret, nullus omnino legitur antiquorum fecisse. Ut enim taceatur quod iubendo, sicut occurrebant, salvos singulos fecit, Marcus dicit, quocumque introibat in vicos aut in villas aut in civitates, in plateis ponebant infirmos, et deprecabantur eum ut vel fimbriam vestimenti eius tangerent, et quotquot tangebant eum, salvi fiebant. Haec nemo alius fecit in eis. Sic enim intelligendum est quod ait, in eis, non inter eos, aut coram eis, sed prorsus in eis, quia sanavit eos. Nec tamen alius fecit, quicumque in eis talia opera fecit, quoniam quisquis alius homo aliquid eorum fecit, ipso faciente fecit; haec autem ipse, non illis facientibus, fecit</quote>.</p>
               <p xml:id="TAca84-d1e2477-d1e279"> Ad secundum dicendum quod Augustinus, exponens illud verbum Ioannis, inquirit, quae sunt ista opera maiora, quae credentes in eum erant facturi? <quote xml:id="TAca84-d1e2477-Qd1e281">An forte quod aegros, ipsis transeuntibus, etiam eorum umbra sanabat? Maius est enim quod sanet umbra, quam fimbria. Veruntamen, quando ista Christus dicebat, verborum suorum facta et opera commendabat. Cum enim dixit, pater in me manens ipse facit opera, quae opera tunc dicebat, nisi verba quae loquebatur? Et eorundem verborum fructus erat fides illorum. Veruntamen, evangelizantibus discipulis, non tam pauci quam illi erant, sed gentes etiam crediderunt. Nonne ab ore ipsius dives ille tristis abscessit, et tamen postea, quod ab illo auditum non fecit unus, fecerunt multi cum per discipulos loqueretur? Ecce, maiora fecit praedicatus a credentibus, quam locutus audientibus. Verum hoc adhuc movet, quod haec maiora per apostolos fecit, non autem ipsos tantum significans ait, qui credit in me. Audi ergo, qui credit in me, opera quae ego facio, et ipse faciet. Prius ego facio, deinde et ipse faciet, quia facio ut faciat. Quae opera, nisi ut ex impio iustus fiat? Quod utique in illo, sed non sine illo Christus operatur. Prorsus maius hoc esse dixerim quam creare caelum et terram, caelum enim et terra transibunt, praedestinatorum autem salus et iustificatio permanebit. Sed in caelis Angeli opera sunt Christi. Nunquid his operibus maiora facit qui cooperatur Christo ad suam iustificationem? Iudicet qui potest utrum maius sit iustos creare, quam impios iustificare. Certe, si aequalis est utrumque potentiae, hoc maioris est misericordiae. Sed omnia opera Christi intelligere ubi ait, maiora horum faciet, nulla nos necessitas cogit. Horum enim forsitan dixit quae illa hora faciebat. Tunc autem verba fidei faciebat, et utique minus est verba praedicare iustitiae, quod fecit praeter nos, quam impium iustificare, quod ita facit in nobis ut faciamus et nos</quote>.</p>
               <p xml:id="TAca84-d1e2477-d1e284"> Ad tertium dicendum quod, quando aliquod particulare opus proprium est alicuius agentis, tunc per illud particulare opus probatur tota virtus agentis, sicut, cum ratiocinari sit proprium hominis, ostenditur aliquis esse homo ex hoc ipso quod ratiocinatur circa quodcumque particulare propositum. Et similiter cum propria virtute miracula facere sit solius Dei, sufficienter ostensum est Christum esse Deum ex quocumque miraculo quod propria virtute fecit.</p>
            </div>
         </div>
      </body>
   </text>
</TEI>