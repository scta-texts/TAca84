<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 54</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 54</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2534"><!-- p3-q54 -->
            <head xml:id="TAca84-d1e2534-Hd1e97">Quaestio 54</head>
            <div xml:id="TAca84-d1e2534-Dd1e99">
               <head xml:id="TAca84-d1e2534-Hd1e101">Prooemium</head>
               <p xml:id="TAca84-d1e2534-d1e103"> Deinde considerandum est de qualitate Christi resurgentis. Et circa hoc quaeruntur quatuor. Primo, utrum post resurrectionem Christus habuerit verum corpus. Secundo, utrum resurrexit cum corporis integritate. Tertio, utrum corpus eius fuerit gloriosum. Quarto, de eius cicatricibus in corpore apparentibus.</p>
            </div>
            <div xml:id="TAca84-d1e2534-Dd1e106">
               <head xml:id="TAca84-d1e2534-Hd1e108">Articulus 1</head>
               <p xml:id="TAca84-d1e2534-d1e110"> Ad primum sic proceditur. Videtur quod Christus post resurrectionem non habuerit verum corpus. Verum enim corpus non potest simul esse cum alio corpore in eodem loco. Sed corpus Christi post resurrectionem fuit simul cum alio corpore in eodem loco, intravit enim ad discipulos ianuis clausis, ut dicitur Ioan. XX. Ergo videtur quod Christus post resurrectionem non habuerit verum corpus.</p>
               <p xml:id="TAca84-d1e2534-d1e112"> Praeterea, verum corpus non evanescit ab aspectu intuentium, nisi forte corrumpatur. Sed corpus Christi evanuit ab oculis discipulorum eum intuentium, ut dicitur Luc. ult. Ergo videtur quod Christus post resurrectionem non habuerit verum corpus.</p>
               <p xml:id="TAca84-d1e2534-d1e114"> Praeterea, cuiuslibet veri corporis est determinata figura. Sed corpus Christi apparuit discipulis in alia effigie, ut patet Marci ult. Ergo videtur quod Christus post resurrectionem non habuerit verum corpus humanum.</p>
               <p xml:id="TAca84-d1e2534-d1e116"> Sed contra est quod dicitur Luc. ult., quod Christo discipulis apparente, <quote xml:id="TAca84-d1e2534-Qd1e118">conturbati et conterriti, existimabant se spiritum videre</quote>, scilicet ac si non haberet verum corpus, sed phantasticum. Ad quod removendum, ipse postea subdit, <quote xml:id="TAca84-d1e2534-Qd1e120">palpate et videte, quia spiritus carnem et ossa non habet, sicut me videtis habere</quote>. Non ergo habuit corpus phantasticum, sed verum.</p>
               <p xml:id="TAca84-d1e2534-d1e124"> Respondeo dicendum quod, sicut Damascenus dicit, in IV libro, <quote xml:id="TAca84-d1e2534-Qd1e126">illud resurgere dicitur quod cecidit</quote>. Corpus autem Christi per mortem cecidit, inquantum scilicet fuit ab eo anima separata, quae erat eius formalis perfectio. Unde oportuit, ad hoc quod esset vera Christi resurrectio, ut idem corpus Christi iterato eidem animae uniretur. Et quia veritas naturae corporis est ex forma, consequens est quod corpus Christi post resurrectionem et verum corpus fuerit, et eiusdem naturae cuius fuerat prius. Si autem eius corpus fuisset phantasticum, non fuisset vera resurrectio, sed apparens.</p>
               <p xml:id="TAca84-d1e2534-d1e129"> Ad primum ergo dicendum quod corpus Christi post resurrectionem, non ex miraculo, sed ex conditione gloriae, sicut quidam dicunt, clausis ianuis ad discipulos introivit, simul cum alio corpore in eodem loco existens. Sed utrum hoc facere possit corpus gloriosum ex aliqua proprietate sibi indita, ut simul cum alio corpore in eodem loco existat, inferius discutietur, ubi agetur de resurrectione communi. Nunc autem, quantum ad propositum sufficit, dicendum est quod non ex natura corporis, sed potius ex virtute divinitatis unitae, illud corpus ad discipulos, licet verum esset, ianuis clausis introivit. Unde Augustinus dicit, in quodam sermone paschali, quod quidam sic disputant, <quote xml:id="TAca84-d1e2534-Qd1e131">si corpus erat, si hoc surrexit de sepulcro quod pependit in ligno, quomodo per ostia clausa intrare potuit?</quote> Et respondet, <quote xml:id="TAca84-d1e2534-Qd1e133">si comprehendis modum, non est miraculum. Ubi deficit ratio, ibi est fidei aedificatio</quote>. Et super Ioan., dicit, <quote xml:id="TAca84-d1e2534-Qd1e135">moli corporis ubi divinitas erat, ostia clausa non obstiterunt, ille quippe non eis apertis intrare potuit, quo nascente virginitas matris inviolata permansit</quote>. Et idem dicit Gregorius, in quadam homilia de octava Paschae.</p>
               <p xml:id="TAca84-d1e2534-d1e138"> Ad secundum dicendum quod, sicut dictum est, Christus resurrexit ad immortalem gloriae vitam. Haec est autem dispositio corporis gloriosi, ut sit spirituale, idest subiectum spiritui, ut apostolus dicit, I Cor. XV. Ad hoc autem quod sit omnino corpus subiectum spiritui, requiritur quod omnis actio corporis subdatur spiritus voluntati. Quod autem aliquid videatur, fit per actionem visibilis in visum, ut patet per philosophum, in II de anima. Et ideo quicumque habet corpus glorificatum, in potestate sua habet videri quando vult, et, quando non vult, non videri. Hoc tamen Christus habuit non solum ex conditione corporis gloriosi, sed etiam ex virtute divinitatis, per quam fieri potest ut etiam corpora non gloriosa miraculose non videantur; sicut praestitum fuit miraculose beato Bartholomaeo, ut, <quote xml:id="TAca84-d1e2534-Qd1e140">si vellet, videretur, non autem videretur si non vellet</quote>. Dicitur ergo quod Christus ab oculis discipulorum evanuit, non quia corrumperetur aut resolveretur in aliqua invisibilia, sed quia sua voluntate desiit ab eis videri, vel eo praesente, vel etiam eo abscedente per dotem agilitatis.</p>
               <p xml:id="TAca84-d1e2534-d1e143"> Ad tertium dicendum quod, sicut Severianus dicit in sermone paschali, <quote xml:id="TAca84-d1e2534-Qd1e145">nemo putet Christum sua resurrectione sui vultus effigiem commutasse</quote>. Quod est intelligendum quantum ad lineamenta membrorum, quia nihil inordinatum et deforme fuerat in corpore Christi, per spiritum sanctum concepto, quod in resurrectione corrigendum esset. Accepit tamen in resurrectione gloriam claritatis. Unde idem subdit, <quote xml:id="TAca84-d1e2534-Qd1e147">sed mutatur effigies dum efficitur ex mortali immortalis, ut hoc sit acquisivisse vultus gloriam, non vultus substantiam perdidisse</quote>. Nec tamen illis discipulis in specie gloriosa apparuit, sed, sicut in potestate eius erat ut corpus suum videretur vel non videretur, ita in potestate eius erat ut ex eius aspectu formaretur in oculis intuentium vel forma gloriosa, vel non gloriosa, aut etiam commixta, vel qualitercumque se habens. Modica tamen differentia sufficit ad hoc quod aliquis videatur in aliena effigie apparere.</p>
            </div>
            <div xml:id="TAca84-d1e2534-Dd1e151">
               <head xml:id="TAca84-d1e2534-Hd1e153">Articulus 2</head>
               <p xml:id="TAca84-d1e2534-d1e155"> Ad secundum sic proceditur. Videtur quod corpus Christi non resurrexerit gloriosum. Corpora enim gloriosa sunt fulgentia, secundum illud Matth. XIII, <quote xml:id="TAca84-d1e2534-Qd1e157">fulgebunt iusti sicut sol in regno patris eorum</quote>. Sed corpora fulgida videntur secundum rationem lucis, non autem secundum rationem coloris. Cum ergo corpus Christi visum fuerit sub coloris specie, sicut et prius videbatur, videtur quod non fuerit gloriosum.</p>
               <p xml:id="TAca84-d1e2534-d1e160"> Praeterea, corpus gloriosum est incorruptibile. Sed corpus Christi non videtur fuisse incorruptibile. Fuit enim palpabile, sicut ipse dicit, Luc. ult., <quote xml:id="TAca84-d1e2534-Qd1e162">palpate et videte</quote>. Dicit autem Gregorius, in quadam homilia, quod <quote xml:id="TAca84-d1e2534-Qd1e164">corrumpi necesse est quod palpatur, et palpari non potest quod non corrumpitur</quote>. Non ergo corpus Christi fuit gloriosum.</p>
               <p xml:id="TAca84-d1e2534-d1e167"> Praeterea, corpus gloriosum non est animale, sed spirituale, ut patet I Cor. XV. Sed corpus Christi videtur animale fuisse post resurrectionem, quia cum discipulis manducavit et bibit, ut legitur Luc. ult., et Ioan. ult. Ergo videtur quod corpus Christi non fuerit gloriosum.</p>
               <p xml:id="TAca84-d1e2534-d1e169"> Sed contra est quod apostolus dicit, Philipp. III, <quote xml:id="TAca84-d1e2534-Qd1e171">reformabit corpus humilitatis nostrae, configuratum corpori claritatis suae</quote>.</p>
               <p xml:id="TAca84-d1e2534-d1e175"> Respondeo dicendum quod corpus Christi in resurrectione fuit gloriosum. Et hoc apparet triplici ratione. Primo quidem, quia resurrectio Christi fuit exemplar et causa nostrae resurrectionis, ut habetur I Cor. XV. Sancti autem in resurrectione habebunt corpora gloriosa, sicut dicitur ibidem, <quote xml:id="TAca84-d1e2534-Qd1e177">seminatur in ignobilitate, surget in gloria</quote>. Unde, cum causa sit potior causato et exemplar exemplato, multo magis corpus Christi resurgentis fuit gloriosum. Secundo, quia per humilitatem passionis meruit gloriam resurrectionis. Unde et ipse dicebat, <quote xml:id="TAca84-d1e2534-Qd1e179">nunc anima mea turbata est</quote>, quod pertinet ad passionem, et postea subdit, <quote xml:id="TAca84-d1e2534-Qd1e181">pater, clarifica nomen tuum</quote>, in quo petit gloriam resurrectionis. Tertio quia, sicut supra habitum est, anima Christi a principio suae conceptionis fuit gloriosa per fruitionem divinitatis perfectam. Est autem dispensative factum, sicut supra dictum est, ut ab anima gloria non redundaret in corpus, ad hoc quod mysterium nostrae redemptionis sua passione impleret. Et ideo, peracto hoc mysterio passionis et mortis Christi, anima Christi statim in corpus, in resurrectione resumptum, suam gloriam derivavit. Et ita factum est corpus illud gloriosum.</p>
               <p xml:id="TAca84-d1e2534-d1e184"> Ad primum ergo dicendum quod omne quod recipitur in aliquo, recipitur in eo secundum modum recipientis. Quia igitur gloria corporis derivatur ab anima, ut Augustinus dicit in epistola ad Dioscorum, fulgor seu claritas corporis gloriosi est secundum colorem humano corpori naturalem, sicut vitrum diversimode coloratum recipit splendorem ex illustratione solis secundum modum sui coloris. Sicut autem in potestate hominis glorificati est ut corpus eius videatur vel non videatur, sicut dictum est; ita in potestate eius est quod claritas eius videatur vel non videatur. Unde potest in suo colore sine aliqua claritate videri. Et hoc modo Christus discipulis post resurrectionem suam apparuit.</p>
               <p xml:id="TAca84-d1e2534-d1e186"> Ad secundum dicendum quod corpus aliquod dicitur esse palpabile, non solum ratione resistentiae, sed ratione spissitudinis suae. Ad rarum autem et spissum sequuntur grave et leve, calidum et frigidum, et alia huiusmodi contraria, quae sunt principia corruptionis corporum elementarium. Unde corpus quod est palpabile humano tactu, est naturaliter corruptibile. Si autem sit aliquod corpus resistens tactui quod non sit dispositum secundum praedictas qualitates, quae sunt propria obiecta tactus humani, sicut est corpus caeleste, tale corpus non potest dici palpabile. Corpus autem Christi vere post resurrectionem fuit ex elementis compositum, habens in se tangibiles qualitates, secundum quod requirit natura corporis humani, et ideo naturaliter erat palpabile. Et si nihil aliud habuisset supra corporis humani naturam, fuisset etiam corruptibile. Habuit autem aliquid aliud quod ipsum incorruptibile reddidit, non quidem naturam caelestis corporis, ut quidam dicunt, de quo infra magis inquiretur; sed gloriam redundantem ab anima beata; quia, ut Augustinus dicit, ad Dioscorum, <quote xml:id="TAca84-d1e2534-Qd1e188">tam potenti natura Deus fecit animam ut ex eius plenissima beatitudine redundet in corpus plenitudo sanitatis, idest incorruptionis vigor</quote>. Et ideo, sicut dicit Gregorius, ibidem, <quote xml:id="TAca84-d1e2534-Qd1e190">ostenditur corpus Christi post resurrectionem fuisse eiusdem naturae, sed alterius gloriae</quote>.</p>
               <p xml:id="TAca84-d1e2534-d1e193"> Ad tertium dicendum quod, sicut Augustinus dicit, XIII de Civ. Dei, <quote xml:id="TAca84-d1e2534-Qd1e195">salvator noster, post resurrectionem, iam quidem in spirituali carne, sed tamen vera, cibum ac potum cum discipulis sumpsit, non alimentorum indigentia, sed ea qua hoc poterat potestate</quote>. Ut enim Beda dicit, super Luc., <quote xml:id="TAca84-d1e2534-Qd1e197">aliter absorbet aquam terra sitiens, aliter solis radius calens, illa indigentia, iste potentia</quote>. Manducavit ergo post resurrectionem, <quote xml:id="TAca84-d1e2534-Qd1e199">non quasi cibo indigens, sed ut eo modo naturam corporis resurgentis adstrueret</quote>. Et propter hoc, non sequitur quod fuerit eius corpus animale, quod est indigens cibo.</p>
            </div>
            <div xml:id="TAca84-d1e2534-Dd1e203">
               <head xml:id="TAca84-d1e2534-Hd1e205">Articulus 3</head>
               <p xml:id="TAca84-d1e2534-d1e207"> Ad tertium sic proceditur. Videtur quod corpus Christi non resurrexerit integrum. Sunt enim de integritate humani corporis caro et sanguis. Quae Christus non videtur habuisse, dicitur enim I Cor. XV, <quote xml:id="TAca84-d1e2534-Qd1e209">caro et sanguis regnum Dei non possidebunt</quote>. Christus autem resurrexit in gloria regni Dei. Ergo videtur quod non habuerit carnem et sanguinem.</p>
               <p xml:id="TAca84-d1e2534-d1e212"> Praeterea, sanguis est unus de quatuor humoribus. Si ergo Christus habuit sanguinem, pari ratione habuit alios humores, ex quibus causatur corruptio in corporibus animalium. Sic ergo sequeretur quod corpus Christi fuerit corruptibile. Quod est inconveniens. Non igitur habuit carnem et sanguinem.</p>
               <p xml:id="TAca84-d1e2534-d1e214"> Praeterea, corpus Christi quod resurrexit, in caelum ascendit. Sed aliquid de sanguine eius in quibusdam Ecclesiis reservatur pro reliquiis. Non ergo resurrexit Christi corpus cum integritate omnium suarum partium.</p>
               <p xml:id="TAca84-d1e2534-d1e216"> Sed contra est quod dominus dicit, Luc. ult., post resurrectionem discipulis loquens, <quote xml:id="TAca84-d1e2534-Qd1e218">spiritus carnem et ossa non habet, sicut me videtis habere</quote>.</p>
               <p xml:id="TAca84-d1e2534-d1e222"> Respondeo dicendum quod, sicut supra dictum est, corpus Christi in resurrectione fuit eiusdem naturae, sed alterius gloriae. Unde quidquid ad naturam corporis humani pertinet, totum fuit in corpore Christi resurgentis. Manifestum est autem quod ad naturam corporis humani pertinent carnes et ossa et sanguis, et alia huiusmodi. Et ideo omnia ista in corpore Christi resurgentis fuerunt. Et etiam integraliter, absque omni diminutione, alioquin non fuisset perfecta resurrectio, si non fuisset redintegratum quidquid per mortem ceciderat. Unde et dominus fidelibus suis promittit dicens, Matth. X, <quote xml:id="TAca84-d1e2534-Qd1e224">vestri autem et capilli capitis omnes numerati sunt</quote>. Et Luc. XXI dicitur, <quote xml:id="TAca84-d1e2534-Qd1e226">capillus de capite vestro non peribit</quote>. Dicere autem quod corpus Christi carnem et ossa non habuerit, et alias huiusmodi partes humano corpori naturales, pertinet ad errorem Eutychii, Constantinopolitanae urbis episcopi, qui dicebat quod <quote xml:id="TAca84-d1e2534-Qd1e228">corpus nostrum in illa resurrectionis gloria erit impalpabile, et ventis aereque subtilius; et quod dominus, post confirmata corda discipulorum palpantium, omne illud quod in eo palpari potuit, in subtilitatem aliquam redegit</quote>. Quod ibidem improbat Gregorius, quia corpus Christi post resurrectionem immutatum non fuit, secundum illud Rom. VI, <quote xml:id="TAca84-d1e2534-Qd1e230">Christus resurgens ex mortuis iam non moritur</quote>. Unde et ille quae dixerat, in morte retractavit. Si enim inconveniens est ut Christus alterius naturae corpus in sua conceptione acciperet, puta caeleste, sicut Valentinus asseruit; multo magis inconveniens est quod in resurrectione alterius naturae corpus reassumpserit, quia corpus in resurrectione resumpsit ad vitam immortalem, quod in conceptione acceperat ad vitam mortalem.</p>
               <p xml:id="TAca84-d1e2534-d1e233"> Ad primum ergo dicendum quod caro et sanguis ibi non accipitur pro natura carnis et sanguinis, sed vel pro culpa carnis et sanguinis, sicut Gregorius dicit, in XIV Moral.; vel pro corruptione carnis et sanguinis, quia, ut Augustinus dicit, ad Consentium, de resurrectione carnis, <quote xml:id="TAca84-d1e2534-Qd1e235">non ibi erit corruptio et mortalitas carnis et sanguinis</quote>. Caro ergo secundum substantiam possidet regnum Dei, secundum quod dictum est, <quote xml:id="TAca84-d1e2534-Qd1e237">spiritus carnem et ossa non habet, sicut me videtis habere</quote>. Caro autem cum secundum corruptionem intelligitur, non possidebit. Unde continuo additum est in verbis apostoli, <quote xml:id="TAca84-d1e2534-Qd1e239">neque corruptio incorruptelam</quote>.</p>
               <p xml:id="TAca84-d1e2534-d1e242"> Ad secundum dicendum quod, sicut Augustinus dicit, in eodem libro, <quote xml:id="TAca84-d1e2534-Qd1e244">fortassis, accepta occasione sanguinis, urgebit nos molestior</quote> persecutor, et dicet, si sanguis in corpore Christi resurgentis fuit, cur non et pituita, idest phlegma; cur non et fel flavum, idest cholera, et fel nigrum, idest melancholia; <quote xml:id="TAca84-d1e2534-Qd1e246">quibus quatuor humoribus naturam carnis temperari etiam medicinae disciplina testatur? Sed, quodlibet quisque addat, corruptionem addere caveat, ne suae fidei sanitatem castitatemque corrumpat. Valet enim divina potentia de ista visibili atque tractabili natura corporum, quibusdam manentibus, auferre quas voluerit qualitates, ut absit labes, scilicet corruptionis, adsit effigies; adsit motio, absit fatigatio; adsit vescendi potestas, absit esuriendi necessitas</quote>.</p>
               <p xml:id="TAca84-d1e2534-d1e249"> Ad tertium dicendum quod totus sanguis qui de corpore Christi fluxit, cum ad veritatem humanae naturae pertineat, in Christi corpore resurrexit. Et eadem ratio est de omnibus particulis ad veritatem et integritatem humanae naturae pertinentibus. Sanguis autem ille qui in quibusdam Ecclesiis pro reliquiis observatur, non fluxit de latere Christi, sed miraculose dicitur effluxisse de quadam imagine Christi percussa.</p>
            </div>
            <div xml:id="TAca84-d1e2534-Dd1e253">
               <head xml:id="TAca84-d1e2534-Hd1e255">Articulus 4</head>
               <p xml:id="TAca84-d1e2534-d1e257"> Ad quartum sic proceditur. Videtur quod corpus Christi cum cicatricibus resurgere non debuerit. Dicitur enim I Cor. XV, quod <quote xml:id="TAca84-d1e2534-Qd1e259">mortui resurgent incorrupti</quote>. Sed cicatrices et vulnera ad quandam corruptionem pertinent et defectum. Non ergo fuit conveniens ut Christus, qui resurrectionis auctor est, cum cicatricibus resurgeret.</p>
               <p xml:id="TAca84-d1e2534-d1e262"> Praeterea, corpus Christi integrum resurrexit, sicut dictum est. Sed aperturae vulnerum contrariantur integritati corporis, quia per eas discontinuatur corpus. Non ergo videtur fuisse conveniens quod in Christi corpore aperturae vulnerum remanerent, etsi remanerent ibi quaedam vulnerum insignia, quae sufficiebant ad aspectum, ad quem Thomas credidit, cui dictum est, <quote xml:id="TAca84-d1e2534-Qd1e264">quia vidisti me, Thoma, credidisti</quote>.</p>
               <p xml:id="TAca84-d1e2534-d1e267"> Praeterea, Damascenus dicit, in IV libro, quod <quote xml:id="TAca84-d1e2534-Qd1e269">post resurrectionem de Christo dicuntur quaedam vere quidem, non autem secundum naturam, sed secundum dispensationem, ad certificandum quod ipsum quod passum est corpus resurrexit, ut cicatrices</quote>. Cessante autem causa, cessat effectus. Ergo videtur quod, certificatis discipulis de sua resurrectione, cicatrices ulterius non habuit. Sed non conveniebat immutabilitati gloriae quod aliquid assumeret quod in eo perpetuo non remaneret. Videtur ergo quod non debuerit corpus cum cicatricibus in resurrectione resumere.</p>
               <p xml:id="TAca84-d1e2534-d1e272"> Sed contra est quod dominus dicit Thomae, Ioan. XX, <quote xml:id="TAca84-d1e2534-Qd1e274">infer digitum tuum huc, et vide manus meas, et affer manum tuam et mitte in latus meum</quote>.</p>
               <p xml:id="TAca84-d1e2534-d1e278"> Respondeo dicendum quod conveniens fuit animam Christi in resurrectione corpus cum cicatricibus resumere. Primo quidem, propter gloriam ipsius Christi. Dicit enim Beda, super Luc., quod non ex impotentia curandi cicatrices servavit, sed <quote xml:id="TAca84-d1e2534-Qd1e280">ut in perpetuum victoriae suae circumferat triumphum</quote>. Unde et Augustinus dicit, in XXII de Civ. Dei, quod <quote xml:id="TAca84-d1e2534-Qd1e282">fortassis in illo regno in corporibus martyrum videbimus vulnerum cicatrices quae pro Christi nomine pertulerunt, non enim deformitas in eis, sed dignitas erit; et quaedam, quamvis in corpore, non corporis, sed virtutis pulchritudo fulgebit</quote>. Secundo, ad confirmandum corda discipulorum circa fidem suae resurrectionis. <quote xml:id="TAca84-d1e2534-Qd1e284">Tertio, ut patri, pro nobis supplicans, quale genus mortis pro homine pertulerit, semper ostendat. Quarto, ut sua morte redemptis quam misericorditer sint adiuti, propositis eiusdem mortis indiciis, insinuet. Postremo, ut in iudicio quam iuste damnentur, ibidem annuntiet</quote>. Unde, sicut Augustinus dicit, in libro de symbolo, <quote xml:id="TAca84-d1e2534-Qd1e286">sciebat Christus quare cicatrices in suo corpore servaret. Sicut enim demonstravit Thomae non credenti nisi tangeret et videret, ita etiam inimicis vulnera demonstraturus est sua, ut convincens eos veritas dicat, ecce hominem quem crucifixistis. Videtis vulnera quae infixistis. Agnoscitis latus quod pupugistis. Quoniam per vos, et propter vos apertum est, nec tamen intrare voluistis</quote>.</p>
               <p xml:id="TAca84-d1e2534-d1e289"> Ad primum ergo dicendum quod cicatrices illae quae in corpore Christi permanserunt, non pertinent ad corruptionem vel defectum, sed ad maiorem cumulum gloriae, inquantum sunt quaedam virtutis insignia. Et in illis locis vulnerum quidam specialis decor apparebit.</p>
               <p xml:id="TAca84-d1e2534-d1e291"> Ad secundum dicendum quod illa apertura vulnerum, quamvis sit cum quadam solutione continuitatis, totum tamen hoc recompensatur per maiorem decorem gloriae, ut corpus non sit minus integrum, sed magis perfectum. Thomas autem non solum vidit, sed etiam vulnera tetigit, quia, ut dicit Leo Papa, <quote xml:id="TAca84-d1e2534-Qd1e293">suffecit sibi ad fidem propriam vidisse quod viderat; sed nobis operatus est ut tangeret quem videbat</quote>.</p>
               <p xml:id="TAca84-d1e2534-d1e296"> Ad tertium dicendum quod Christus in suo corpore voluit cicatrices vulnerum remanere, non solum ad certificandum discipulorum fidem, sed etiam propter alias rationes. Ex quibus apparet quod semper in eius corpore cicatrices illae remanebunt. Quia, ut Augustinus dicit, ad Consentium de resurrectione carnis, <quote xml:id="TAca84-d1e2534-Qd1e298">domini corpus in caelo esse credo ut erat quando ascendit in caelum</quote>. Et Gregorius, XIV Moral., dicit quod, <quote xml:id="TAca84-d1e2534-Qd1e300">si quid in corpore Christi post resurrectionem potuit immutari, contra veridicam Pauli sententiam, post resurrectionem dominus rediit in mortem. Quod quis dicere vel stultus praesumat, nisi qui veram carnis resurrectionem denegat?</quote> Unde patet quod cicatrices quas Christus post resurrectionem in suo corpore ostendit, nunquam postmodum ab illo corpore sunt remotae.</p>
            </div>
         </div>
      </body>
   </text>
</TEI>