<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 29</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 29</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2405"><!-- p3-q29 -->
            <head xml:id="TAca84-d1e2405-Hd1e97">Quaestio 29</head>
            <div xml:id="TAca84-d1e2405-Dd1e99">
               <head xml:id="TAca84-d1e2405-Hd1e101">Prooemium</head>
               <p xml:id="TAca84-d1e2405-d1e103"> Deinde considerandum est de desponsatione matris Dei. Et circa hoc quaeruntur duo. Primo, utrum Christus debuerit de desponsata nasci. Secundo, utrum fuerit verum matrimonium inter matrem domini et Ioseph.</p>
            </div>
            <div xml:id="TAca84-d1e2405-Dd1e106">
               <head xml:id="TAca84-d1e2405-Hd1e108">Articulus 1</head>
               <p xml:id="TAca84-d1e2405-d1e110"> Ad primum sic proceditur. Videtur quod Christus non debuerit de virgine desponsata nasci. Desponsatio enim ad carnalem copulam ordinatur. Sed mater domini nunquam voluit carnali viri copula uti, quia hoc derogaret virginitati mentis ipsius. Ergo non debuit esse desponsata.</p>
               <p xml:id="TAca84-d1e2405-d1e112"> Praeterea, quod Christus ex virgine nasceretur, miraculum fuit, unde Augustinus dicit, in epistola ad Volusianum, <quote xml:id="TAca84-d1e2405-Qd1e114">ipsa Dei virtus per inviolata matris virginea viscera membra infantis eduxit, quae per clausa ostia membra iuvenis introduxit. Huius si ratio quaeritur, non erit mirabile, si exemplum poscitur, non erit singulare</quote>. Sed miracula, quae fiunt ad confirmationem fidei, debent esse manifesta. Cum igitur per desponsationem hoc miraculum fuerit obumbratum, videtur non fuisse conveniens quod Christus de desponsata nasceretur.</p>
               <p xml:id="TAca84-d1e2405-d1e117"> Praeterea, Ignatius martyr, ut dicit Hieronymus, super Matth., hanc causam assignat desponsationis matris Dei, <quote xml:id="TAca84-d1e2405-Qd1e119">ut partus eius celaretur Diabolo, dum eum putat non de virgine, sed de uxore generatum</quote>. Quae quidem causa nulla esse videtur. Tum quia Diabolus ea quae corporaliter fiunt perspicacitate sensus cognoscit. Tum quia per multa evidentia signa postmodum Daemones aliqualiter Christum cognoverunt, unde dicitur Marc. I, quod <quote xml:id="TAca84-d1e2405-Qd1e121">homo in spiritu immundo exclamavit, dicens, quid nobis et tibi, Iesu Nazarene? Venisti perdere nos? Scio quia sis sanctus Dei</quote>. Non ergo videtur conveniens fuisse quod mater Dei fuisset desponsata.</p>
               <p xml:id="TAca84-d1e2405-d1e124"> Praeterea, aliam rationem assignat Hieronymus, <quote xml:id="TAca84-d1e2405-Qd1e126">ne lapidaretur mater Dei a Iudaeis sicut adultera</quote>. Haec autem ratio nulla esse videtur, si enim non esset desponsata, non posset de adulterio condemnari. Et ita non videtur rationabile fuisse quod Christus de desponsata nasceretur.</p>
               <p xml:id="TAca84-d1e2405-d1e130"> Sed contra est quod dicitur Matth. I, <quote xml:id="TAca84-d1e2405-Qd1e132">cum esset desponsata mater eius Maria Ioseph</quote>; et Luc. I, <quote xml:id="TAca84-d1e2405-Qd1e134">missus est Gabriel Angelus ad Mariam, virginem desponsatam viro cui nomen erat Ioseph</quote>.</p>
               <p xml:id="TAca84-d1e2405-d1e137"> Respondeo dicendum quod conveniens fuit Christum de desponsata virgine nasci, tum propter ipsum; tum propter matrem; tum etiam propter nos. Propter ipsum quidem Christum, quadruplici ratione. Primo quidem, ne ab infidelibus tamquam illegitime natus abiiceretur. Unde Ambrosius dicit, super Luc., <quote xml:id="TAca84-d1e2405-Qd1e139">quid Iudaeis, quid Herodi posset adscribi, si natum viderentur ex adulterio persecuti?</quote> Secundo, ut consueto modo eius genealogia per virum describeretur. Unde dicit Ambrosius, super Luc., <quote xml:id="TAca84-d1e2405-Qd1e141">qui in saeculum venit, saeculi debuit more describi. Viri autem persona quaeritur, qui in senatu et reliquis curiis civitatum generis asserit dignitatem. Consuetudo etiam nos instruit Scripturarum, quae semper viri originem quaerit</quote>. Tertio, ad tutelam pueri nati, ne Diabolus contra eum vehementius nocumenta procurasset. Et ideo Ignatius dicit ipsam fuisse desponsatam ut partus eius Diabolo celaretur. Quarto, ut a Ioseph nutriretur. Unde et pater eius dictus est, quasi nutritius. Fuit etiam conveniens ex parte virginis. Primo quidem, quia per hoc redditur immunis a poena, <quote xml:id="TAca84-d1e2405-Qd1e143">ne scilicet lapidaretur a Iudaeis tanquam adultera</quote>, ut Hieronymus dicit. Secundo, ut per hoc ab infamia liberaretur. Unde dicit Ambrosius super Luc., quod <quote xml:id="TAca84-d1e2405-Qd1e145">desponsata est ne temeratae virginitatis adureretur infamia, cui gravis alvus corruptelae videretur insigne praeferre</quote>. Tertio, ut ei a Ioseph ministerium exhiberetur, ut Hieronymus dicit. Ex parte etiam nostra hoc fuit conveniens. Primo quidem, quia testimonio Ioseph comprobatum est Christum ex virgine natum. Unde Ambrosius dicit, super Luc., <quote xml:id="TAca84-d1e2405-Qd1e147">locupletior testis pudoris maritus adhibetur, qui posset et dolere iniuriam et vindicare opprobrium si non agnosceret sacramentum</quote>. Secundo, quia ipsa verba virginis magis credibilia redduntur, suam virginitatem asserentis. Unde Ambrosius dicit, super Luc., <quote xml:id="TAca84-d1e2405-Qd1e150">fides Mariae verbis magis asseritur, et mendacii causa removetur. Videtur enim culpam obumbrare voluisse mendacio innupta praegnans, causam autem mentiendi desponsata non habuit, cum coniugii praemium et gratia nuptiarum partus sit feminarum</quote>. Quae quidem duo pertinent ad firmitatem fidei nostrae. Tertio, ut tolleretur excusatio virginibus quae, propter incautelam suam, non vitant infamiam. Unde Ambrosius dicit, <quote xml:id="TAca84-d1e2405-Qd1e152">non decuit virginibus sinistra opinione viventibus velamen excusationis relinqui, quod infamia mater quoque domini ureretur</quote>. Quarto, quia per hoc significatur universa Ecclesia, quae, <quote xml:id="TAca84-d1e2405-Qd1e154">cum virgo sit, desponsata tamen est uni viro Christo</quote>, ut Augustinus dicit, in libro de sancta virginitate. Potest etiam quinta ratio esse quia, quod mater domini fuit desponsata et virgo, in persona ipsius et virginitas et matrimonium honoratur, contra haereticos alteri horum detrahentes.</p>
               <p xml:id="TAca84-d1e2405-d1e157"> Ad primum ergo dicendum quod beata virgo mater Dei ex familiari instinctu spiritus sancti credenda est desponsari voluisse, confidens de divino auxilio quod nunquam ad carnalem copulam perveniret, hoc tamen divino commisit arbitrio. Unde nullum passa est virginitatis detrimentum.</p>
               <p xml:id="TAca84-d1e2405-d1e159"> Ad secundum dicendum quod, sicut Ambrosius dicit, super Luc., <quote xml:id="TAca84-d1e2405-Qd1e161">maluit dominus aliquos de suo ortu quam de matris pudore dubitare. Sciebat enim teneram esse virginis verecundiam, et lubricam famam pudoris, nec putavit ortus sui fidem matris iniuriis adstruendam</quote>. Sciendum tamen quod miraculorum Dei quaedam sunt de quibus est fides, sicut miraculum virginei partus, et resurrectionis domini, et etiam sacramenti altaris. Et ideo dominus voluit ista occultiora esse, ut fides eorum magis meritoria esset. Quaedam vero miracula sunt ad fidei comprobationem. Et ista debent esse manifesta.</p>
               <p xml:id="TAca84-d1e2405-d1e164"> Ad tertium dicendum quod, sicut Augustinus dicit, in III de Trin., Diabolus multa potest virtute suae naturae, a quibus tamen prohibetur virtute divina. Et hoc modo potest dici quod virtute suae naturae Diabolus cognoscere poterat matrem Dei non fuisse corruptam, sed virginem, prohibebatur tamen a Deo cognoscere modum partus divini. Quod autem postmodum eum aliqualiter cognovit Diabolus esse filium Dei, non obstat, quia iam tempus erat ut Christus suam virtutem contra Diabolum ostenderet, et persecutionem ab eo concitatam pateretur. Sed in infantia oportebat impediri malitiam Diaboli, ne eum acrius persequeretur, quando Christus nec pati disposuerat, nec virtutem suam ostendere, sed in omnibus aliis infantibus se similem exhibebat. Unde Leo Papa, in sermone de Epiphania, dicit quod <quote xml:id="TAca84-d1e2405-Qd1e166">magi invenerunt puerum Iesum quantitate parvum, alienae opis indigentem, fandi impotentem, et in nullo ab humanae infantiae generalitate discretum</quote>. Ambrosius tamen, super Luc., videtur magis referre ad membra Diaboli. Praemissa enim hac ratione, scilicet de fallendo principem mundi, subdit, <quote xml:id="TAca84-d1e2405-Qd1e168">sed tamen magis fefellit principes saeculi. Daemonum enim malitia facile etiam occulta deprehendit, at vero qui saecularibus vanitatibus occupantur, scire divina non possunt</quote>.</p>
               <p xml:id="TAca84-d1e2405-d1e171"> Ad quartum dicendum quod iudicio adulterorum lapidabatur secundum legem non solum illa quae iam erat desponsata vel nupta, sed etiam illa quae in domo patris custodiebatur ut virgo quandoque nuptura. Unde dicitur Deut. XXII, <quote xml:id="TAca84-d1e2405-Qd1e173">si non est in puella inventa virginitas, lapidibus obruent eam viri civitatis illius, et morietur, quia fecit nefas in Israel, ut fornicaretur in domo patris sui</quote>. Vel potest dici, secundum quosdam, quod beata virgo erat de stirpe sive parentela Aaron, unde erat cognata Elisabeth, ut dicitur Luc. I. Virgo autem de genere sacerdotali propter stuprum occidebatur, legitur enim Levit. XXI, <quote xml:id="TAca84-d1e2405-Qd1e175">sacerdotis filia si deprehensa fuerit in stupro, et violaverit nomen patris sui, flammis exuretur</quote>. Quidam referunt verbum Hieronymi ad lapidationem infamiae.</p>
            </div>
            <div xml:id="TAca84-d1e2405-Dd1e179">
               <head xml:id="TAca84-d1e2405-Hd1e181">Articulus 2</head>
               <p xml:id="TAca84-d1e2405-d1e183"> Ad secundum sic proceditur. Videtur quod inter Mariam et Ioseph non fuerit verum matrimonium. Dicit enim Hieronymus, contra Helvidium, quod Ioseph Mariae custos fuit, potius quam maritus eius. Sed si fuisset verum matrimonium, vere Ioseph maritus eius fuisset. Ergo videtur quod non fuerit verum matrimonium inter Mariam et Ioseph.</p>
               <p xml:id="TAca84-d1e2405-d1e185"> Praeterea, super illud Matth. I, <quote xml:id="TAca84-d1e2405-Qd1e187">Iacob genuit Ioseph virum Mariae</quote>, dicit Hieronymus, <quote xml:id="TAca84-d1e2405-Qd1e189">cum virum audieris, suspicio tibi non subeat nuptiarum, sed recordare consuetudinis Scripturarum, quod sponsi viri et sponsae vocantur uxores</quote>. Sed verum matrimonium non efficitur ex sponsalibus, sed ex nuptiis. Ergo non fuit verum matrimonium inter beatam virginem et Ioseph.</p>
               <p xml:id="TAca84-d1e2405-d1e192"> Praeterea, Matth. I dicitur, <quote xml:id="TAca84-d1e2405-Qd1e194">Ioseph, vir eius, cum esset iustus, et nollet eam traducere</quote>, idest, in domum suam ad cohabitationem assiduam, voluit eam occulte dimittere, idest, tempus nuptiarum mutare, ut Remigius exponit. Ergo videtur quod, nondum nuptiis celebratis, nondum esset verum matrimonium, praesertim cum, post matrimonium contractum, non liceat alicui sponsam dimittere.</p>
               <p xml:id="TAca84-d1e2405-d1e197"> Sed contra est quod Augustinus dicit, in II de consensu Evangelist., <quote xml:id="TAca84-d1e2405-Qd1e199">non est fas ut Ioseph ob hoc a coniugio Mariae separandum Evangelista putaret</quote> (cum dixit Ioseph virum Mariae), <quote xml:id="TAca84-d1e2405-Qd1e201">quod non ex eius concubitu, sed virgo peperit Christum. Hoc enim exemplo manifeste insinuatur fidelibus coniugatis, etiam servata pari consensu continentia, posse permanere vocarique coniugium, non permixto corporis sexu</quote>.</p>
               <p xml:id="TAca84-d1e2405-d1e205"> Respondeo dicendum quod matrimonium sive coniugium dicitur verum ex hoc quod suam perfectionem attingit. Duplex est autem rei perfectio, prima et secunda. Prima quidem perfectio in ipsa forma rei consistit, ex qua speciem sortitur, secunda vero perfectio consistit in operatione rei, per quam res aliqualiter suum finem attingit. Forma autem matrimonii consistit in quadam indivisibili coniunctione animorum, per quam unus coniugum indivisibiliter alteri fidem servare tenetur. Finis autem matrimonii est proles generanda et educanda, ad quorum primum pervenitur per concubitum coniugalem; ad secundum, per alia opera viri et uxoris, quibus sibi invicem obsequuntur ad prolem nutriendam. Sic igitur dicendum est quod, quantum ad primam perfectionem, omnino verum fuit matrimonium virginis matris Dei et Ioseph, quia uterque consensit in copulam coniugalem; non autem expresse in copulam carnalem, nisi sub conditione, si Deo placeret. Unde et Angelus vocat Mariam coniugem Ioseph, dicens ad Ioseph, Matth. I, <quote xml:id="TAca84-d1e2405-Qd1e207">noli timere accipere Mariam coniugem tuam</quote>. Quod exponens Augustinus, in libro de nuptiis et concupiscentia, dicit, <quote xml:id="TAca84-d1e2405-Qd1e209">coniux vocatur ex prima desponsationis fide, quam concubitu nec cognoverat, nec fuerat cogniturus</quote>. Quantum vero ad secundam perfectionem, quae est per actum matrimonii, si hoc referatur ad carnalem concubitum, per quem proles generatur, non fuit illud matrimonium consummatum. Unde Ambrosius dicit, super Luc., <quote xml:id="TAca84-d1e2405-Qd1e211">non te moveat quod Mariam Scriptura coniugem vocat. Non enim virginitatis ereptio, sed coniugii testificatio nuptiarum celebratio declaratur</quote>. Habuit tamen illud matrimonium etiam secundam perfectionem quantum ad prolis educationem. Unde Augustinus dicit, in libro de nuptiis et concupiscentia, <quote xml:id="TAca84-d1e2405-Qd1e213">omne nuptiarum bonum impletum est in illis parentibus Christi, proles, fides et sacramentum. Prolem cognoscimus ipsum dominum Iesum; fidem, quia nullum adulterium; sacramentum, quia nullum divortium. Solus ibi nuptialis concubitus non fuit</quote>.</p>
               <p xml:id="TAca84-d1e2405-d1e216"> Ad primum ergo dicendum quod Hieronymus accipit ibi maritum ab actu matrimonii consummati.</p>
               <p xml:id="TAca84-d1e2405-d1e218"> Ad secundum dicendum quod nuptias Hieronymus vocat nuptialem concubitum.</p>
               <p xml:id="TAca84-d1e2405-d1e220"> Ad tertium dicendum quod, sicut Chrysostomus dicit, super Matth., beata virgo sic fuit desponsata Ioseph quod etiam esset domi habita. <quote xml:id="TAca84-d1e2405-Qd1e222">Nam sicut in ea quae in domo viri concipit, intelligitur conceptio maritalis, sic in ea quae extra domum concipit, est suspecta coniunctio</quote>. Et ita non esset sufficienter provisum famae beatae virginis per hoc quod fuit desponsata, nisi etiam fuisset domi habita. Unde quod dicit, et nollet eam traducere, melius intelligitur, idest, nollet eam diffamare in publicum, quam quod intelligatur de traductione in domum. Unde et Evangelista subdit quod voluit occulte dimittere eam. Quamvis tamen esset domi habita propter primam desponsationis fidem, nondum tamen intervenerat solemnis celebratio nuptiarum, propter quod etiam nondum carnaliter convenerant. Unde, sicut Chrysostomus dicit, <quote xml:id="TAca84-d1e2405-Qd1e224">non dicit Evangelista, antequam duceretur in domum sponsi, etenim intus erat in domo. Consuetudo enim erat veteribus multoties in domo desponsatas habere</quote>. Et ideo etiam Angelus dicit Ioseph, <quote xml:id="TAca84-d1e2405-Qd1e226">ne timeas accipere Mariam coniugem tuam</quote>, idest, ne timeas nuptias eius solemniter celebrare. Licet alii dicant quod nondum erat in domum introducta, sed solum desponsata. Primum tamen magis consonat Evangelio.</p>
            </div>
         </div>
      </body>
   </text>
</TEI>