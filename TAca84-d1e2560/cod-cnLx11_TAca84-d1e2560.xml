<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 59</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 59</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2560"><!-- p3-q59 -->
            <head xml:id="TAca84-d1e2560-Hd1e97">Quaestio 59</head>
            <div xml:id="TAca84-d1e2560-Dd1e99">
               <head xml:id="TAca84-d1e2560-Hd1e101">Prooemium</head>
               <p xml:id="TAca84-d1e2560-d1e103"> Deinde considerandum est de iudiciaria potestate Christi. Et circa hoc quaeruntur sex. Primo, utrum iudiciaria potestas sit attribuenda Christo. Secundo, utrum conveniat sibi secundum quod est homo. Tertio, utrum fuerit eam ex merito adeptus. Quarto, utrum eius potestas iudiciaria sit universalis respectu omnium hominum. Quinto, utrum, praeter iudicium quod agit in hoc tempore, sit expectandus ad universale iudicium futurum. Sexto, utrum eius iudiciaria potestas etiam ad Angelos se extendat. De executione autem finalis iudicii convenientius agetur cum considerabimus de his quae pertinent ad finem mundi. Nunc autem sufficit ea sola tangere quae pertinent ad Christi dignitatem.</p>
            </div>
            <div xml:id="TAca84-d1e2560-Dd1e106">
               <head xml:id="TAca84-d1e2560-Hd1e108">Articulus 1</head>
               <p xml:id="TAca84-d1e2560-d1e110"> Ad primum sic proceditur. Videtur quod iudiciaria potestas non sit specialiter attribuenda Christo. Iudicium enim aliquorum videtur pertinere ad dominum, unde dicitur Rom. XIV, <quote xml:id="TAca84-d1e2560-Qd1e112">tu quis es, qui iudicas alienum servum?</quote> Sed esse dominum creaturarum est commune toti Trinitati. Non ergo debet Christo specialiter attribui iudiciaria potestas.</p>
               <p xml:id="TAca84-d1e2560-d1e115"> Praeterea, Daniel VII dicitur, antiquus dierum sedit; et postea subditur, iudicium sedit et libri aperti sunt. Sed antiquus dierum intelligitur pater, quia, ut Hilarius dicit, in patre est aeternitas. Ergo iudiciaria potestas magis est attribuenda patri quam Christo.</p>
               <p xml:id="TAca84-d1e2560-d1e117"> Praeterea, eiusdem videtur iudicare cuius est arguere. Sed arguere pertinet ad spiritum sanctum, dicit enim dominus, Ioan. XVI, cum autem venerit ille, scilicet spiritus sanctus, <quote xml:id="TAca84-d1e2560-Qd1e119">arguet mundum de peccato et de iustitia et de iudicio</quote>. Ergo iudiciaria potestas magis debet attribui spiritui sancto quam Christo.</p>
               <p xml:id="TAca84-d1e2560-d1e122"> Sed contra est quod dicitur Act. X de Christo, <quote xml:id="TAca84-d1e2560-Qd1e124">hic est qui constitutus est a Deo iudex vivorum et mortuorum</quote>.</p>
               <p xml:id="TAca84-d1e2560-d1e128"> Respondeo dicendum quod ad iudicium faciendum tria requiruntur. Primo quidem, potestas subditos coercendi, unde dicitur Eccli. VII, <quote xml:id="TAca84-d1e2560-Qd1e130">noli quaerere fieri iudex, nisi valeas virtute rumpere iniquitates</quote>. Secundo, requiritur rectitudinis zelus, ut scilicet aliquis non ex odio vel livore, sed ex amore iustitiae iudicium proferat, secundum illud Proverb. III, <quote xml:id="TAca84-d1e2560-Qd1e132">quem enim diligit dominus, corripit, et quasi pater in filio complacet sibi</quote>. Tertio, requiritur sapientia, secundum quam formatur iudicium, unde dicitur Eccli. X, <quote xml:id="TAca84-d1e2560-Qd1e134">iudex sapiens iudicabit populum suum</quote>. Prima autem duo praeexiguntur ad iudicium, sed proprie tertium est secundum quod accipitur forma iudicii, quia ipsa ratio iudicii est lex sapientiae vel veritatis, secundum quam iudicatur. Et quia filius est sapientia genita, et veritas a patre procedens et ipsum perfecte repraesentans, ideo proprie iudiciaria potestas attribuitur filio Dei. Unde Augustinus dicit, in libro de vera Relig., <quote xml:id="TAca84-d1e2560-Qd1e136">haec est incommutabilis illa veritas quae lex omnium artium recte dicitur, et ars omnipotentis artificis. Ut autem nos, et omnes animae rationales, secundum veritatem de inferioribus recte iudicamus, sic de nobis, quando eidem cohaeremus, sola ipsa veritas iudicat. De ipsa vero nec pater, non enim minus est quam ipse. Et ideo quae pater iudicat, per ipsam iudicat</quote>. Et postea concludit, <quote xml:id="TAca84-d1e2560-Qd1e138">pater ergo non iudicat quemquam, sed omne iudicium dedit filio</quote>.</p>
               <p xml:id="TAca84-d1e2560-d1e141"> Ad primum ergo dicendum quod ex illa ratione probatur quod iudiciaria potestas sit communis toti Trinitati, quod et verum est. Sed tamen per quandam appropriationem iudiciaria potestas attribuitur filio, ut dictum est.</p>
               <p xml:id="TAca84-d1e2560-d1e143"> Ad secundum dicendum quod, sicut Augustinus dicit, in VI de Trin., patri attribuitur aeternitas propter commendationem principii, quod etiam importatur in ratione aeternitatis. Ibidem etiam Augustinus dicit quod filius est ars patris. Sic igitur auctoritas iudicandi attribuitur patri inquantum est principium filii; sed ipsa ratio iudicii attribuitur filio, qui est ars et sapientia patris, ut scilicet, sicut pater fecit omnia per filium suum inquantum est ars eius, ita etiam iudicat omnia per filium suum inquantum est sapientia et veritas eius. Et hoc significatur in Daniele, ubi primo dicitur quod <quote xml:id="TAca84-d1e2560-Qd1e145">antiquus dierum sedit</quote>, et postea subditur quod <quote xml:id="TAca84-d1e2560-Qd1e147">filius hominis pervenit usque ad antiquum dierum, et dedit ei potestatem et honorem et regnum</quote>, per quod datur intelligi quod auctoritas iudicandi est apud patrem, a quo filius accepit potestatem iudicandi.</p>
               <p xml:id="TAca84-d1e2560-d1e150"> Ad tertium dicendum quod, sicut Augustinus dicit, super Ioan., ita dixit Christus quod spiritus sanctus <quote xml:id="TAca84-d1e2560-Qd1e152">arguet mundum de peccato, tanquam diceret, ille diffundet in cordibus vestris caritatem. Sic enim, timore depulso, arguendi habebitis libertatem</quote>. Sic ergo spiritui sancto attribuitur iudicium, non quantum ad rationem iudicii, sed quantum ad affectum iudicandi quem homines habent.</p>
            </div>
            <div xml:id="TAca84-d1e2560-Dd1e156">
               <head xml:id="TAca84-d1e2560-Hd1e158">Articulus 2</head>
               <p xml:id="TAca84-d1e2560-d1e160"> Ad secundum sic proceditur. Videtur quod iudiciaria potestas non conveniat Christo secundum quod est homo. Dicit enim Augustinus, in libro de vera Relig., quod iudicium attribuitur filio inquantum est ipsa lex primae veritatis. Sed hoc pertinet ad Christum secundum quod est Deus. Ergo iudiciaria potestas non convenit Christo secundum quod est homo, sed secundum quod est Deus.</p>
               <p xml:id="TAca84-d1e2560-d1e162"> Praeterea, ad iudiciariam potestatem pertinet praemiare bene agentes, sicut et punire malos. Sed praemium bonorum operum est beatitudo aeterna, quae non datur nisi a Deo, dicit enim Augustinus, super Ioan., quod <quote xml:id="TAca84-d1e2560-Qd1e164">participatione Dei fit anima beata, non autem participatione animae sanctae</quote>. Ergo videtur quod iudiciaria potestas non conveniat Christo secundum quod est homo, sed secundum quod est Deus.</p>
               <p xml:id="TAca84-d1e2560-d1e167"> Praeterea, ad iudiciariam Christi potestatem pertinet iudicare occulta cordium, secundum illud I ad Cor. IV, <quote xml:id="TAca84-d1e2560-Qd1e169">nolite ante tempus iudicare, quousque veniat dominus, qui et illuminabit abscondita tenebrarum et manifestabit consilia cordium</quote>. Sed hoc pertinet ad solam virtutem divinam, secundum illud Ierem. XVII, <quote xml:id="TAca84-d1e2560-Qd1e171">pravum est cor hominis et inscrutabile, quis cognoscet illud? Ego dominus, scrutans corda et probans renes, qui do unicuique iuxta viam suam</quote>. Ergo iudiciaria potestas non convenit Christo secundum quod est homo, sed secundum quod est Deus.</p>
               <p xml:id="TAca84-d1e2560-d1e174"> Sed contra est quod dicitur Ioan. V, <quote xml:id="TAca84-d1e2560-Qd1e176">potestatem dedit ei iudicium facere, quia filius hominis est</quote>.</p>
               <p xml:id="TAca84-d1e2560-d1e180"> Respondeo dicendum quod Chrysostomus, super Ioan., sentire videtur quod iudiciaria potestas non conveniat Christo secundum quod est homo, sed solum secundum quod est Deus. Unde auctoritatem Ioannis inductam sic exponit, <quote xml:id="TAca84-d1e2560-Qd1e182">potestatem dedit ei iudicium facere. Quia filius hominis est, nolite mirari hoc. Non enim propterea suscepit iudicium quoniam homo est, sed quia ineffabilis Dei filius est, propterea iudex est. Quia vero ea quae dicebantur erant maiora quam secundum hominem, ideo, hanc opinionem solvens, dixit, ne miremini quia filius hominis est, etenim ipse est etiam filius Dei</quote>. Quod quidem probat per resurrectionis effectum, unde subdit, <quote xml:id="TAca84-d1e2560-Qd1e184">quia venit hora in qua omnes qui in monumentis sunt, audient vocem filii Dei</quote>. Sciendum tamen quod, quamvis apud Deum remaneat primaeva auctoritas iudicandi, hominibus tamen committitur a Deo iudiciaria potestas respectu eorum qui eorum iurisdictioni subiiciuntur. Unde dicitur Deut. I, <quote xml:id="TAca84-d1e2560-Qd1e186">quod iustum est iudicate</quote>, et postea subditur, quia Dei est iudicium, cuius scilicet auctoritate vos iudicatis. Dictum est autem supra quod Christus, etiam in natura humana, est caput totius Ecclesiae, et quod sub pedibus eius Deus omnia subiecit. Unde et ad eum pertinet, etiam secundum naturam humanam, habere iudiciariam potestatem. Propter quod videtur auctoritatem praedictam Evangelii sic esse intelligendam, <quote xml:id="TAca84-d1e2560-Qd1e188">potestatem dedit ei iudicium facere quia filius hominis est</quote>, non quidem propter conditionem naturae, quia sic omnes homines huiusmodi potestatem haberent, ut Chrysostomus obiicit, sed hoc pertinet ad gratiam capitis, quam Christus in humana natura accepit. Competit autem Christo hoc modo secundum humanam naturam iudiciaria potestas, propter tria. Primo quidem, propter convenientiam et affinitatem ipsius ad homines. Sicut enim Deus per causas medias, tanquam propinquiores effectibus, operatur; ita iudicat per hominem Christum homines, ut sit suavius iudicium hominibus. Unde apostolus dicit, Heb. IV, <quote xml:id="TAca84-d1e2560-Qd1e190">non habemus pontificem qui non possit compati infirmitatibus nostris, tentatum per omnia per similitudinem, absque peccato. Adeamus ergo cum fiducia ad thronum gratiae eius</quote>. Secundo, quia <quote xml:id="TAca84-d1e2560-Qd1e193">in finali iudicio</quote>, ut Augustinus dicit, super Ioan., <quote xml:id="TAca84-d1e2560-Qd1e195">erit resurrectio corporum mortuorum, quae suscitat Deus per filium hominis</quote>, sicut per eundem Christum suscitat animas inquantum est filius Dei. Tertio quia, ut Augustinus dicit, in libro de verbis domini, <quote xml:id="TAca84-d1e2560-Qd1e197">rectum erat ut iudicandi viderent iudicem. Iudicandi autem erant boni et mali. Restabat ut in iudicio forma servi et bonis et malis ostenderetur, forma Dei solis bonis servaretur</quote>.</p>
               <p xml:id="TAca84-d1e2560-d1e200"> Ad primum ergo dicendum quod iudicium pertinet ad veritatem sicut ad regulam iudicii, sed ad hominem qui est veritate imbutus pertinet secundum quod est unum quodammodo cum ipsa veritate, quasi quaedam lex et quaedam iustitia animata. Unde et ibidem Augustinus introduxit quod dicitur I Cor. II, spiritualis iudicat omnia. Anima autem Christi prae ceteris creaturis magis fuit unita veritati et magis ea repleta, secundum illud Ioan. I, <quote xml:id="TAca84-d1e2560-Qd1e202">vidimus eum plenum gratiae et veritatis</quote>. Et secundum hoc, ad animam Christi maxime pertinet omnia iudicare.</p>
               <p xml:id="TAca84-d1e2560-d1e205"> Ad secundum dicendum quod solius Dei est sui participatione animas beatas facere. Sed adducere homines ad beatitudinem, inquantum est caput et auctor salutis eorum, Christi est, secundum illud Heb. II, <quote xml:id="TAca84-d1e2560-Qd1e207">qui multos filios in gloriam adduxerat, auctorem salutis eorum per passionem consummari</quote>.</p>
               <p xml:id="TAca84-d1e2560-d1e210"> Ad tertium dicendum quod cognoscere occulta cordium et diiudicare per se quidem pertinet ad solum Deum, sed ex refluentia divinitatis ad animam Christi, convenit ei etiam cognoscere et diiudicare occulta cordium, ut supra dictum est, cum de scientia Christi ageretur. Et ideo dicitur Rom. II, <quote xml:id="TAca84-d1e2560-Qd1e212">in die cum iudicabit Deus occulta hominum per Iesum Christum</quote>.</p>
            </div>
            <div xml:id="TAca84-d1e2560-Dd1e216">
               <head xml:id="TAca84-d1e2560-Hd1e218">Articulus 3</head>
               <p xml:id="TAca84-d1e2560-d1e220"> Ad tertium sic proceditur. Videtur quod Christus non ex meritis fuerit adeptus iudiciariam potestatem. Iudiciaria enim potestas assequitur regiam dignitatem, secundum illud Proverb. XX, <quote xml:id="TAca84-d1e2560-Qd1e222">rex qui sedet in solio iudicii, dissipat omne malum intuitu suo</quote>. Sed regiam dignitatem Christus obtinuit absque meritis, competit enim ei ex hoc ipso quod est unigenitus Dei; dicitur enim Luc. I, <quote xml:id="TAca84-d1e2560-Qd1e224">dabit ei dominus Deus sedem David, patris eius, et regnabit in domo Iacob in aeternum</quote>. Ergo Christus iudiciariam potestatem non obtinuit ex meritis.</p>
               <p xml:id="TAca84-d1e2560-d1e227"> Praeterea, sicut dictum est, iudiciaria potestas competit Christo inquantum est caput nostrum. Sed gratia capitis non competit Christo ex meritis, sed consequitur personalem unionem divinae et humanae naturae, secundum illud, <quote xml:id="TAca84-d1e2560-Qd1e229">vidimus gloriam eius, quasi unigeniti a patre, plenum gratiae et veritatis, et de plenitudine eius nos omnes accepimus</quote>, quod pertinet ad rationem capitis. Ergo videtur quod Christus non habuerit ex meritis iudiciariam potestatem.</p>
               <p xml:id="TAca84-d1e2560-d1e232"> Praeterea, apostolus dicit, I Cor. II, <quote xml:id="TAca84-d1e2560-Qd1e234">spiritualis iudicat omnia</quote>. Sed homo efficitur spiritualis per gratiam, quae non est ex meritis, <quote xml:id="TAca84-d1e2560-Qd1e236">alioquin iam non esset gratia</quote>, ut dicitur Rom. XI. Ergo videtur quod iudiciaria potestas non conveniat nec Christo nec aliis ex meritis, sed ex sola gratia.</p>
               <p xml:id="TAca84-d1e2560-d1e239"> Sed contra est quod dicitur Iob XXXVI, <quote xml:id="TAca84-d1e2560-Qd1e241">causa tua quasi impii iudicata est, iudicium causamque recipies</quote>. Et Augustinus dicit, in libro de verbis domini, <quote xml:id="TAca84-d1e2560-Qd1e243">sedebit iudex qui stetit sub iudice, damnabit veros reos qui falso factus est reus</quote>.</p>
               <p xml:id="TAca84-d1e2560-d1e247"> Respondeo dicendum quod nihil prohibet unum et idem deberi alicui ex causis diversis, sicut gloria corporis resurgentis debita fuit Christo non solum propter congruentiam divinitatis et propter gloriam animae, sed etiam ex merito humilitatis passionis. Et similiter dicendum est quod iudiciaria potestas homini Christo competit et propter divinam personam, et propter capitis dignitatem, et propter plenitudinem gratiae habitualis, et tamen etiam ex merito eam obtinuit, ut scilicet, secundum Dei iustitiam, iudex esset qui pro Dei iustitia pugnavit et vicit, et iniuste iudicatus est. Unde ipse dicit, Apoc. III, <quote xml:id="TAca84-d1e2560-Qd1e249">ego vici, et sedi in throno patris mei</quote>. In throno autem intelligitur iudiciaria potestas, secundum illud Psalmi, <quote xml:id="TAca84-d1e2560-Qd1e251">sedet super thronum, et iudicat iustitiam</quote>.</p>
               <p xml:id="TAca84-d1e2560-d1e254"> Ad primum ergo dicendum quod ratio illa procedit de iudiciaria potestate secundum quod debetur Christo ex ipsa unione ad verbum Dei.</p>
               <p xml:id="TAca84-d1e2560-d1e256"> Ad secundum dicendum quod ratio illa procedit ex parte gratiae capitis.</p>
               <p xml:id="TAca84-d1e2560-d1e258"> Ad tertium dicendum quod ratio illa procedit ex parte gratiae habitualis, quae est perfectiva animae Christi. Per hoc tamen quod his modis debetur Christo iudiciaria potestas, non excluditur quin debeatur ei ex merito.</p>
            </div>
            <div xml:id="TAca84-d1e2560-Dd1e262">
               <head xml:id="TAca84-d1e2560-Hd1e264">Articulus 4</head>
               <p xml:id="TAca84-d1e2560-d1e266"> Ad quartum sic proceditur. Videtur quod ad Christum non pertineat iudiciaria potestas quantum ad omnes res humanas. Ut enim legitur Luc. XII, cum quidam de turba diceret, <quote xml:id="TAca84-d1e2560-Qd1e268">dic fratri meo ut dividat mecum hereditatem, ille respondit, homo, quis me constituit iudicem aut divisorem super vos?</quote> Non ergo habet iudicium super omnes res humanas.</p>
               <p xml:id="TAca84-d1e2560-d1e271"> Praeterea, nullus habet iudicium nisi super ea quae sunt sibi subiecta. Sed Christo nondum videmus omnia esse subiecta, ut dicitur Heb. II. Ergo videtur quod Christus non habeat super omnes res humanas iudicium.</p>
               <p xml:id="TAca84-d1e2560-d1e273"> Praeterea, Augustinus dicit, XX de Civ. Dei, quod ad iudicium divinum pertinet hoc quod interdum boni affliguntur in hoc mundo et interdum prosperantur, et similiter mali. Sed hoc fuit etiam ante Christi incarnationem. Ergo non omnia iudicia Dei circa res humanas pertinent ad potestatem iudiciariam Christi.</p>
               <p xml:id="TAca84-d1e2560-d1e275"> Sed contra est quod dicitur Ioan. V, <quote xml:id="TAca84-d1e2560-Qd1e277">pater omne iudicium dedit filio</quote>.</p>
               <p xml:id="TAca84-d1e2560-d1e281"> Respondeo dicendum quod, si de Christo loquamur secundum divinam naturam, manifestum est quod omne iudicium patris pertinet ad filium, sicut enim pater facit omnia verbo suo, ita et omnia iudicat verbo suo. Si vero loquamur de Christo secundum humanam naturam, sic etiam manifestum est quod omnes res humanae subduntur eius iudicio. Et hoc manifestum est, primo quidem, si consideremus habitudinem animae Christi ad verbum Dei. Si enim spiritualis iudicat omnia, ut dicitur I Cor. II, inquantum mens eius verbo Dei inhaeret; multo magis anima Christi, quae plena est veritate verbi Dei, super omnia iudicium habet. Secundo, apparet idem ex merito mortis eius. Quia, ut dicitur Rom. XIV, <quote xml:id="TAca84-d1e2560-Qd1e283">in hoc Christus mortuus est et resurrexit, ut vivorum et mortuorum dominetur</quote>. Et ideo super omnes habet iudicium. Propter quod et apostolus ibi subdit quod omnes stabimus ante tribunal Christi, et Daniel VII, quod <quote xml:id="TAca84-d1e2560-Qd1e285">dedit ei potestatem et honorem et regnum, et omnes populi, tribus et linguae servient ei</quote>. Tertio, apparet idem ex comparatione rerum humanarum ad finem humanae salutis. Cuicumque enim committitur principale, committitur et accessorium. Omnes autem res humanae ordinantur in finem beatitudinis, quae est salus aeterna, ad quam homines admittuntur, vel etiam repelluntur, iudicio Christi, ut patet Matth. XXV. Et ideo manifestum est quod ad iudiciariam potestatem Christi pertinent omnes res humanae.</p>
               <p xml:id="TAca84-d1e2560-d1e288"> Ad primum ergo dicendum quod, sicut dictum est, iudiciaria potestas consequitur regiam dignitatem. Christus autem, quamvis rex esset constitutus a Deo, non tamen in terris vivens terrenum regnum temporaliter administrare voluit, unde ipse dicit, Ioan. XVIII, <quote xml:id="TAca84-d1e2560-Qd1e290">regnum meum non est de hoc mundo</quote>. Et similiter etiam iudiciariam potestatem exercere noluit super res temporales, qui venerat homines ad divina transferre, ut Ambrosius, ibidem, dicit, <quote xml:id="TAca84-d1e2560-Qd1e292">bene terrena declinat qui propter divina descenderat, nec iudex dignatur esse litium et arbiter facultatum, vivorum habens mortuorumque iudicium, arbitriumque meritorum</quote>.</p>
               <p xml:id="TAca84-d1e2560-d1e295"> Ad secundum dicendum quod Christo omnia sunt subiecta quantum ad potestatem, quam a patre super omnia accepit, secundum illud Matth. ult., <quote xml:id="TAca84-d1e2560-Qd1e297">data est mihi omnis potestas in caelo et in terra</quote>. Nondum tamen sunt ei omnia subiecta quantum ad executionem suae potestatis. Quod quidem erit in futuro, quando de omnibus voluntatem suam adimplebit, quosdam quidem salvando, quosdam puniendo.</p>
               <p xml:id="TAca84-d1e2560-d1e300"> Ad tertium dicendum quod ante incarnationem huiusmodi iudicia exercebantur per Christum inquantum est verbum Dei, cuius potestatis facta est particeps per incarnationem anima ei personaliter unita.</p>
            </div>
            <div xml:id="TAca84-d1e2560-Dd1e303">
               <head xml:id="TAca84-d1e2560-Hd1e305">Articulus 5</head>
               <p xml:id="TAca84-d1e2560-d1e307"> Ad quintum sic proceditur. Videtur quod post iudicium quod in praesenti tempore agitur, non restat aliud iudicium generale. Post ultimam enim retributionem praemiorum et poenarum, frustra adhiberetur iudicium. Sed in hoc praesenti tempore fit retributio praemiorum et poenarum, dixit enim dominus latroni in cruce, Luc. XXIII, <quote xml:id="TAca84-d1e2560-Qd1e309">hodie mecum eris in Paradiso</quote>; et Luc. XVI dicitur quod <quote xml:id="TAca84-d1e2560-Qd1e311">mortuus est dives et sepultus in Inferno</quote>. Ergo frustra expectatur finale iudicium.</p>
               <p xml:id="TAca84-d1e2560-d1e314"> Praeterea, Nahum I dicitur, secundum aliam litteram, <quote xml:id="TAca84-d1e2560-Qd1e316">non iudicabit Deus bis in idipsum</quote>. Sed in hoc tempore Dei iudicium exercetur et quantum ad temporalia et quantum ad spiritualia. Ergo videtur quod non sit expectandum aliud finale iudicium.</p>
               <p xml:id="TAca84-d1e2560-d1e319"> Praeterea, praemium et poena respondent merito et demerito. Sed meritum et demeritum non pertinent ad corpus nisi inquantum est animae instrumentum. Ergo nec praemium seu poena debetur corpori nisi per animam. Non ergo requiritur aliud iudicium in fine, ad hoc quod homo praemietur aut puniatur in corpore, praeter illud quo nunc puniuntur aut praemiantur animae.</p>
               <p xml:id="TAca84-d1e2560-d1e321"> Sed contra est quod dicitur Ioan. XII, <quote xml:id="TAca84-d1e2560-Qd1e323">sermo quem locutus sum vobis, ille vos iudicabit in novissimo die</quote>. Erit ergo quoddam iudicium in novissimo die, praeter iudicium quod nunc agitur.</p>
               <p xml:id="TAca84-d1e2560-d1e327"> Respondeo dicendum quod iudicium de aliqua re mutabili perfecte dari non potest ante eius consummationem. Sicut iudicium de aliqua actione qualis sit, perfecte dari non potest antequam sit consummata et in se et in suis effectibus, quia multae actiones videntur esse utiles, quae ex effectibus demonstrantur nocivae. Et similiter de homine aliquo iudicium perfecte dari non potest quandiu eius vita terminetur, eo quod multipliciter potest mutari de bono in malum aut e converso, vel de bono in melius, aut de malo in peius. Unde apostolus dicit, Heb. IX, quod <quote xml:id="TAca84-d1e2560-Qd1e329">hominibus statutum est semel mori, post hoc autem, iudicium</quote>. Sciendum tamen quod, licet per mortem vita hominis temporalis terminetur secundum se, remanet tamen ex futuris secundum quid dependens. Uno quidem modo, secundum quod adhuc vivit in memoriis hominum, in quibus quandoque contra veritatem remanet bonae famae vel malae. Alio modo in filiis, qui sunt quasi aliquid patris, secundum illud Eccli. XXX, <quote xml:id="TAca84-d1e2560-Qd1e331">mortuus est pater illius, et quasi non est mortuus, similem enim reliquit sibi post se</quote>. Et tamen multorum bonorum sunt mali filii, et e converso. Tertio modo, quantum ad effectum suorum operum, sicut ex deceptione Arii et aliorum seductorum pullulat infidelitas usque ad finem mundi; et usque tunc proficit fides ex praedicatione apostolorum. Quarto modo, quantum ad corpus, quod quandoque honorifice traditur sepulturae, quandoque vero relinquitur insepultum, et tandem incineratum resolvitur omnino. Quinto modo, quantum ad ea in quibus homo suum affectum defixit, puta in quibuscumque temporalibus rebus, quorum quaedam citius finiuntur, quaedam diutius durant. Omnia autem haec subduntur existimationi divini iudicii. Et ideo de his omnibus perfectum et manifestum iudicium haberi non potest quandiu huius temporis cursus durat. Et propter hoc oportet esse finale iudicium in novissimo die, in quo perfecte id quod ad unumquemque hominem pertinet quocumque modo, perfecte et manifeste diiudicetur.</p>
               <p xml:id="TAca84-d1e2560-d1e334"> Ad primum ergo dicendum quod opinio quorundam fuit quod animae sanctorum non praemiantur in caelo, nec animae damnatorum puniuntur in Inferno, usque ad diem iudicii. Quod apparet falsum ex hoc quod apostolus, II Cor. V, dicit, <quote xml:id="TAca84-d1e2560-Qd1e336">audemus, et bonam voluntatem habemus, peregrinari a corpore et praesentes esse ad dominum</quote>, quod est iam non ambulare per fidem, sed per speciem, ut patet ex his quae subsequuntur. Hoc autem est videre Deum per essentiam, in quo consistit vita aeterna, ut patet Ioan. XVII. Unde manifestum est animas a corporibus separatas esse in vita aeterna. Et ideo dicendum est quod post mortem, quantum ad ea quae sunt animae, homo sortitur quendam immutabilem statum. Et ideo, quantum ad praemium animae, non oportet ulterius differri iudicium. Sed quia quaedam alia sunt ad hominem pertinentia quae toto temporis cursu aguntur, quae non sunt aliena a divino iudicio, oportet iterum in fine temporis omnia haec in iudicium adduci. Licet enim homo secundum haec non mereatur neque demereatur, tamen pertinent ad aliquod eius praemium vel poenam. Unde oportet haec omnia existimari in finali iudicio.</p>
               <p xml:id="TAca84-d1e2560-d1e339"> Ad secundum dicendum quod Deus non iudicabit bis in idipsum, idest secundum idem. Sed secundum diversa non est inconveniens Deum bis iudicare.</p>
               <p xml:id="TAca84-d1e2560-d1e341"> Ad tertium dicendum quod, licet praemium vel poena corporis dependeat ex praemio vel poena animae, tamen, quia anima non est mutabilis nisi per accidens propter corpus, separata statim a corpore habet statum immutabilem, et accipit suum iudicium. Sed corpus remanet mutabilitati subiectum usque ad finem temporis. Et ideo oportet quod tunc recipiat suum praemium vel poenam in finali iudicio.</p>
            </div>
            <div xml:id="TAca84-d1e2560-Dd1e344">
               <head xml:id="TAca84-d1e2560-Hd1e346">Articulus 6</head>
               <p xml:id="TAca84-d1e2560-d1e348"> Ad sextum sic proceditur. Videtur quod potestas Christi iudiciaria non se extendat ad Angelos. Angeli enim, tam boni quam mali, iudicati sunt a principio mundi, quando, quibusdam cadentibus per peccatum, alii sunt in beatitudine confirmati. Sed illi qui iudicati sunt, non iterum indigent iudicari. Ergo potestas iudiciaria Christi non se extendit ad Angelos.</p>
               <p xml:id="TAca84-d1e2560-d1e350"> Praeterea, non est eiusdem iudicare et iudicari. Sed Angeli venient cum Christo iudicaturi, secundum illud Matth. XXV, <quote xml:id="TAca84-d1e2560-Qd1e352">cum venerit filius hominis in maiestate sua, et omnes Angeli eius cum eo</quote>. Ergo videtur quod Angeli non sint iudicandi a Christo.</p>
               <p xml:id="TAca84-d1e2560-d1e355"> Praeterea, Angeli sunt superiores aliis creaturis. Si ergo Christus est iudex non solum hominum, sed etiam Angelorum, pari ratione erit iudex omnium creaturarum. Quod videtur esse falsum, cum hoc sit proprium providentiae Dei, unde dicitur Iob XXXIV, <quote xml:id="TAca84-d1e2560-Qd1e357">quem constituit alium super terram? Aut quem posuit super orbem quem fabricatus est?</quote> Non ergo Christus est iudex Angelorum.</p>
               <p xml:id="TAca84-d1e2560-d1e360"> Sed contra est quod apostolus dicit, I Cor. VI, <quote xml:id="TAca84-d1e2560-Qd1e362">an nescitis quoniam Angelos iudicabimus?</quote> Sed sancti non iudicabunt nisi auctoritate Christi. Ergo multo magis Christus habet iudiciariam potestatem super Angelos.</p>
               <p xml:id="TAca84-d1e2560-d1e366"> Respondeo dicendum quod Angeli subsunt iudiciariae potestati Christi, non solum quantum ad divinam naturam, prout est verbum Dei, sed etiam ratione humanae naturae. Quod patet ex tribus. Primo quidem, ex propinquitate naturae assumptae ad Deum, quia, ut dicitur Heb. II, <quote xml:id="TAca84-d1e2560-Qd1e368">nusquam Angelos apprehendit, sed semen Abrahae apprehendit</quote>. Et ideo anima Christi magis est repleta veritate verbi Dei quam aliquis Angelorum. Unde et Angelos illuminat, sicut Dionysius dicit, VII cap. Cael. Hier. Unde de eis habet iudicare. Secundo, quia per humilitatem passionis humana natura in Christo meruit exaltari super Angelos, ita quod, sicut dicitur Philipp. II, <quote xml:id="TAca84-d1e2560-Qd1e370">in nomine Iesu omne genu flectatur, caelestium, terrestrium et Infernorum</quote>. Et ideo Christus habet iudiciariam potestatem etiam super Angelos bonos et malos. In cuius signum dicitur, Apoc. VII, quod <quote xml:id="TAca84-d1e2560-Qd1e372">omnes Angeli stabant in circuitu throni</quote>. Tertio, ratione eorum quae circa homines operantur, quorum Christus speciali quodam modo est caput. Unde dicitur Heb. I, <quote xml:id="TAca84-d1e2560-Qd1e374">omnes sunt administratorii spiritus, in ministerium missi propter eos qui hereditatem capiunt salutis</quote>. Subsunt autem iudicio Christi, uno quidem modo, quantum ad dispensationem eorum quae per ipsos aguntur. Quae quidem dispensatio fit etiam per hominem Christum, cui Angeli ministrabant, ut dicitur Matth. IV; et a quo Daemones petebant ut in porcos mitterentur, ut dicitur Matth. VIII. Secundo, quantum ad alia accidentalia praemia bonorum Angelorum, quae sunt gaudia quae habent de salute hominum, secundum illud Luc. XV, <quote xml:id="TAca84-d1e2560-Qd1e376">gaudium est Angelis Dei super uno peccatore poenitentiam agente. Et</quote> etiam quantum ad poenas accidentales Daemonum, quibus torquentur vel hic, vel recluduntur in Inferno. Et hoc etiam pertinet ad hominem Christum. Unde Marci I dicitur quod Daemon clamavit, <quote xml:id="TAca84-d1e2560-Qd1e379">quid nobis et tibi, Iesu Nazarene? Venisti perdere nos?</quote> Tertio, quantum ad praemium essentiale beatorum Angelorum, quod est beatitudo aeterna, et quantum ad poenam essentialem malorum, quae est damnatio aeterna. Sed hoc factum est per Christum inquantum est verbum Dei, a principio mundi.</p>
               <p xml:id="TAca84-d1e2560-d1e382"> Ad primum ergo dicendum quod ratio illa procedit de iudicio quantum ad praemium essentiale et poenam principalem.</p>
               <p xml:id="TAca84-d1e2560-d1e384"> Ad secundum dicendum quod, sicut dicit Augustinus, in libro de vera Relig., licet spiritualis iudicet omnia, tamen iudicatur ab ipsa veritate. Et ideo, licet Angeli, ex eo quod sunt spirituales, iudicent, iudicantur tamen a Christo, inquantum est veritas.</p>
               <p xml:id="TAca84-d1e2560-d1e386"> Ad tertium dicendum quod Christus habet iudicium non solum super Angelos, sed etiam super administrationem totius creaturae. Si enim, ut Augustinus dicit, in III de Trin., inferiora quodam ordine reguntur a Deo per superiora, oportet dicere quod omnia regantur per animam Christi, quae est super omnem creaturam. Unde et apostolus dicit, Heb. II, <quote xml:id="TAca84-d1e2560-Qd1e388">non enim Angelis subiecit Deus orbem terrae futurum</quote>, scilicet subiectum ei de quo loquimur, idest Christo. Nec tamen propter hoc alium constituit Deus super terram. Quia unus et idem est Deus et homo dominus Iesus Christus. De cuius incarnationis mysterio ad praesens dicta sufficiant.</p>
            </div>
         </div>
      </body>
   </text>
</TEI>