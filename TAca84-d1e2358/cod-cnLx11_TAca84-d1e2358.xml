<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 20</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 20</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2358"><!-- p3-q20 -->
            <head xml:id="TAca84-d1e2358-Hd1e97">Quaestio 20</head>
            <div xml:id="TAca84-d1e2358-Dd1e99">
               <head xml:id="TAca84-d1e2358-Hd1e101">Prooemium</head>
               <p xml:id="TAca84-d1e2358-d1e103"> Deinde considerandum est de his quae conveniunt Christo per comparationem ad patrem. Quorum quaedam dicuntur de ipso secundum habitudinem ipsius ad patrem, puta quod est ei subiectus; quod ipsum oravit; quod ei in sacerdotio ministravit. Quaedam vero dicuntur, vel dici possunt, secundum habitudinem patris ad ipsum, puta, si pater eum adoptasset; et quod eum praedestinavit. Primo igitur considerandum est de subiectione Christi ad patrem; secundo, de eius oratione; tertio, de ipsius sacerdotio; quarto, de adoptione, an ei conveniat; quinto, de eius praedestinatione. Circa primum quaeruntur duo. Primo, utrum Christus sit subiectus patri. Secundo, utrum sit subiectus sibi ipsi.</p>
            </div>
            <div xml:id="TAca84-d1e2358-Dd1e106">
               <head xml:id="TAca84-d1e2358-Hd1e108">Articulus 1</head>
               <p xml:id="TAca84-d1e2358-d1e110"> Ad primum sic proceditur. Videtur quod non sit dicendum Christum esse subiectum patri. Omne enim quod subiicitur Deo patri, est creatura, quia, ut dicitur in libro de Ecclesiast. Dogmat., <quote xml:id="TAca84-d1e2358-Qd1e112">in Trinitate nihil est serviens neque subiectum</quote>. Sed non est simpliciter dicendum quod Christus sit creatura, ut supra dictum est. Ergo etiam non est simpliciter dicendum quod Christus sit Deo patri subiectus.</p>
               <p xml:id="TAca84-d1e2358-d1e115"> Praeterea, ex hoc dicitur aliquid Deo subiectum, quod est eius dominio serviens. Sed humanae naturae in Christo non potest attribui servitus, dicit enim Damascenus, in III libro, <quote xml:id="TAca84-d1e2358-Qd1e117">sciendum quod neque servam ipsam</quote>, humanam scilicet naturam Christi, <quote xml:id="TAca84-d1e2358-Qd1e119">dicere possumus. Servitutis enim et dominationis nomen non naturae sunt cognitiones, sed eorum quae ad aliquid, quemadmodum paternitatis et filiationis</quote>. Ergo Christus secundum humanam naturam non est subiectus Deo patri.</p>
               <p xml:id="TAca84-d1e2358-d1e122"> Praeterea, I Cor. XV dicitur, <quote xml:id="TAca84-d1e2358-Qd1e124">cum autem subiecta fuerint illi omnia, tunc ipse filius subiectus erit illi qui sibi subiecit omnia</quote>. Sed, sicut dicitur Heb. II, <quote xml:id="TAca84-d1e2358-Qd1e126">nunc necdum videmus ei subiecta omnia</quote>. Ergo nondum ipse est subiectus patri, qui ei subiecit omnia.</p>
               <p xml:id="TAca84-d1e2358-d1e129"> Sed contra est quod dicitur Ioan. XIV, <quote xml:id="TAca84-d1e2358-Qd1e131">pater maior me est</quote>. Et Augustinus dicit, in I de Trin., <quote xml:id="TAca84-d1e2358-Qd1e133">non immerito Scriptura utrumque dicit, aequalem patri filium; et patrem maiorem filio. Illud enim propter formam Dei, hoc autem propter formam servi, sine ulla confusione intelligitur</quote>. Sed minor est subiectus maiori. Ergo Christus, secundum formam servi, est patri subiectus.</p>
               <p xml:id="TAca84-d1e2358-d1e137"> Respondeo dicendum quod cuilibet habenti aliquam naturam conveniunt ea quae sunt propria illius naturae. Natura autem humana ex sui conditione habet triplicem subiectionem ad Deum. Unam quidem secundum gradum bonitatis, prout scilicet natura divina est ipsa essentia bonitatis, ut patet per Dionysium, I cap. de Div. Nom.; natura autem creata habet quandam participationem divinae bonitatis, quasi radiis illius bonitatis subiecta. Secundo, humana natura subiicitur Deo quantum ad Dei potestatem, prout scilicet humana natura, sicut et quaelibet creatura, subiacet operationi divinae dispositionis. Tertio modo, specialiter humana natura Deo subiicitur per proprium suum actum, inquantum scilicet propria voluntate obedit mandatis eius. Et hanc triplicem subiectionem ad patrem Christus de seipso confitetur. Primam quidem, Matth. XIX, <quote xml:id="TAca84-d1e2358-Qd1e139">quid me interrogas de bono? Unus est bonus Deus</quote>. Ubi Hieronymus dicit quod, <quote xml:id="TAca84-d1e2358-Qd1e141">quia eum magistrum vocaverat bonum, et non Deum vel Dei filium confessus erat, dixit quamvis sanctum hominem in comparatione Dei non esse bonum</quote>. Per quod dedit intelligere quod ipse, secundum humanam naturam, non pertingebat ad gradum bonitatis divinae. Et quia <quote xml:id="TAca84-d1e2358-Qd1e143">in his quae non mole magna sunt, idem est esse maius quod melius</quote>, ut Augustinus dicit, in VI de Trin.; ex hac ratione pater dicitur maior Christo secundum humanam naturam. Secunda autem subiectio Christo attribuitur, inquantum omnia quae circa humanitatem Christi acta sunt, divina dispositione gesta creduntur. Unde dicit Dionysius, IV cap. Cael. Hier., quod <quote xml:id="TAca84-d1e2358-Qd1e145">Christus subiicitur Dei patris ordinationibus</quote>. Et haec est subiectio servitutis, secundum quod omnis creatura Deo servit, eius ordinationi subiecta, secundum illud Sap. XVI, <quote xml:id="TAca84-d1e2358-Qd1e147">creatura tibi factori deserviens</quote>. Et secundum hoc etiam filius Dei, Philipp. II, dicitur <quote xml:id="TAca84-d1e2358-Qd1e150">formam servi accipiens</quote>. Tertiam etiam subiectionem attribuit sibi ipsi, Ioan. VIII, dicens, <quote xml:id="TAca84-d1e2358-Qd1e152">quae placita sunt ei, facio semper</quote>. Et haec est subiectio obedientiae. Unde dicitur Philipp. II quod <quote xml:id="TAca84-d1e2358-Qd1e154">factus est obediens patri usque ad mortem</quote>.</p>
               <p xml:id="TAca84-d1e2358-d1e157"> Ad primum ergo dicendum quod, sicut non est simpliciter intelligendum quod Christus sit creatura, sed solum secundum humanam naturam, sive apponatur ei determinatio sive non, ut supra dictum est; ita etiam non est simpliciter intelligendum quod Christus sit subiectus patri, sed solum secundum humanam naturam, etiam si haec determinatio non apponatur. Quam tamen convenientius est apponere, ad evitandum errorem Arii, qui posuit filium minorem patre.</p>
               <p xml:id="TAca84-d1e2358-d1e159"> Ad secundum dicendum quod relatio servitutis et dominii fundatur super actione et passione, inquantum scilicet servi est moveri a domino secundum imperium. Agere autem non attribuitur naturae sicut agenti, sed personae, actus enim suppositorum sunt et singularium, secundum philosophum. Attribuitur tamen actio naturae sicut ei secundum quam persona vel hypostasis agit. Et ideo, quamvis non proprie dicatur quod natura sit domina vel serva, potest tamen proprie dici quod aliqua hypostasis vel persona sit domina vel serva secundum hanc vel illam naturam. Et secundum hoc, nihil prohibet Christum dicere patri subiectum, vel servum, secundum humanam naturam.</p>
               <p xml:id="TAca84-d1e2358-d1e161"> Ad tertium dicendum quod, sicut Augustinus dicit, in I de Trin., <quote xml:id="TAca84-d1e2358-Qd1e163">tunc Christus tradet regnum Deo et patri, quando iustos, in quibus nunc regnat per fidem, perducturus est ad speciem</quote>, ut scilicet videant ipsam essentiam communem patri et filio. Et tunc totaliter erit patri subiectus non solum in se, sed etiam in membris suis, per plenam participationem divinae bonitatis. Tunc etiam omnia erunt plene ei subiecta per finalem impletionem suae voluntatis de eis. Licet etiam modo sint omnia ei subiecta quantum ad potestatem, secundum illud Matth. ult., <quote xml:id="TAca84-d1e2358-Qd1e165">data est mihi omnis potestas in caelo et in terra,</quote> et cetera.</p>
            </div>
            <div xml:id="TAca84-d1e2358-Dd1e169">
               <head xml:id="TAca84-d1e2358-Hd1e171">Articulus 2</head>
               <p xml:id="TAca84-d1e2358-d1e173"> Ad secundum sic proceditur. Videtur quod Christus non sit sibi ipsi subiectus. Dicit enim Cyrillus, in epistola synodica, quam scilicet synodus Ephesina recepit, neque, inquit, ipse Christus sibi servus est neque dominus. <quote xml:id="TAca84-d1e2358-Qd1e175">Fatuum enim est, magis autem et impium, ita dicere vel sapere</quote>. Et hoc etiam asseruit Damascenus, in III libro, dicens, <quote xml:id="TAca84-d1e2358-Qd1e177">unum enim ens Christus non potest servus esse sui ipsius et dominus</quote>. Sed intantum dicitur servus patris Christus, inquantum est ei subiectus. Ergo Christus non est subiectus sibi ipsi.</p>
               <p xml:id="TAca84-d1e2358-d1e180"> Praeterea, servus refertur ad dominum. Sed relatio non est alicuius ad seipsum, unde et Hilarius dicit, in libro de Trin., quod <quote xml:id="TAca84-d1e2358-Qd1e182">nihil est sibi simile aut aequale</quote>. Ergo Christus non potest dici servus sui ipsius. Et per consequens, nec sibi esse subiectus.</p>
               <p xml:id="TAca84-d1e2358-d1e185">
                  <quote xml:id="TAca84-d1e2358-Qd1e187">Praeterea, sicut anima rationalis et caro unus est homo, ita Deus et homo unus est Christus</quote>, ut Athanasius dicit. Sed homo non dicitur subiectus sibi ipsi, vel servus sui ipsius, aut maior seipso, propter hoc quod corpus eius subiectum est animae. Ergo neque Christus dicitur subiectus sibi ipsi propter hoc quod eius humanitas subiecta est divinitati ipsius.</p>
               <p xml:id="TAca84-d1e2358-d1e190"> Sed contra est quod Augustinus dicit, in I de Trin., <quote xml:id="TAca84-d1e2358-Qd1e192">veritas ostendit, secundum istum modum</quote>, quo scilicet pater maior est Christo secundum humanam naturam, <quote xml:id="TAca84-d1e2358-Qd1e194">etiam seipso minorem filium</quote>.</p>
               <p xml:id="TAca84-d1e2358-d1e198"> Praeterea, sicut ipse argumentatur ibidem, sic accepta est a filio Dei forma servi ut non amitteretur forma Dei. Sed secundum formam Dei quae est communis patri et filio, pater est filio maior secundum humanam naturam. Ergo etiam filius maior est seipso secundum humanam naturam.</p>
               <p xml:id="TAca84-d1e2358-d1e200"> Praeterea, Christus, secundum humanam naturam, est servus Dei patris secundum illud Ioan. XX, <quote xml:id="TAca84-d1e2358-Qd1e202">ascendo ad patrem meum et patrem vestrum, Deum meum et Deum vestrum</quote>. Sed quicumque est servus patris, est servus filii, alioquin non omnia quae sunt patris essent filii. Ergo Christus est servus sui ipsius, et sibi subditus.</p>
               <p xml:id="TAca84-d1e2358-d1e205"> Respondeo dicendum quod, sicut dictum est, esse dominum et servum attribuitur personae vel hypostasi secundum aliquam naturam. Cum ergo Christus dicitur esse dominus vel servus sui ipsius, vel quod verbum Dei est dominus hominis Christi, hoc potest intelligi dupliciter. Uno modo, ut intelligatur hoc esse dictum ratione alterius hypostasis vel personae, quasi alia sit persona verbi Dei dominantis, et alia hominis servientis, quod pertinet ad haeresim Nestorii. Unde in condemnatione Nestorii dicitur in synodo Ephesina, <quote xml:id="TAca84-d1e2358-Qd1e207">si quis dicit Deum vel dominum esse Christi ex Deo patre verbum, et non eundem magis confitetur simul Deum et hominem, utpote verbo carne facto, secundum Scripturas, anathema sit</quote>. Et hoc modo negatur a Cyrillo et Damasceno. Et sub eodem sensu negandum est Christum esse minorem seipso, vel esse sibi ipsi subiectum. Alio modo potest intelligi secundum diversitatem naturarum in una persona vel hypostasi. Et sic dicere possumus, secundum unam earum, in qua cum patre convenit, simul eum cum patre praeesse et dominari, secundum vero alteram naturam, in qua nobiscum convenit, ipsum subesse et servire. Et secundum hunc modum dicit Augustinus filium esse seipso minorem. Sciendum tamen quod, cum hoc nomen Christus sit nomen personae, sicut et hoc nomen filius, illa per se et absolute possunt dici de Christo quae conveniunt ei ratione suae personae, quae est aeterna, et maxime huiusmodi relationes, quae magis proprie videntur ad personam vel hypostasim pertinere. Sed ea quae conveniunt sibi secundum humanam naturam, sunt ei potius attribuenda cum determinatione. Ut videlicet dicamus Christum simpliciter esse maximum, et dominum, et praesidentem, quod autem sit subiectus, vel servus, vel minor, est ei attribuendum cum determinatione, scilicet, secundum humanam naturam.</p>
               <p xml:id="TAca84-d1e2358-d1e210"> Ad primum ergo dicendum quod Cyrillus et Damascenus negant Christum esse dominum sui ipsius, secundum quod per hoc importatur pluralitas suppositorum, quae requiritur ad hoc quod aliquis simpliciter sit dominus alicuius.</p>
               <p xml:id="TAca84-d1e2358-d1e212"> Ad secundum dicendum quod simpliciter quidem oportet esse alium dominum et alium servum, potest tamen aliqua ratio dominii et servitutis servari prout idem est dominus sui ipsius secundum aliud et aliud.</p>
               <p xml:id="TAca84-d1e2358-d1e214"> Ad tertium dicendum quod, propter diversas partes hominis, quarum una est superior et alia inferior, dicit etiam philosophus, in V Ethic., quod <quote xml:id="TAca84-d1e2358-Qd1e216">iustitia hominis est ad seipsum</quote>, inquantum irascibilis et concupiscibilis obediunt rationi. Secundum etiam hunc modum unus homo potest dici sibi subiectus et serviens, secundum diversas sui partes.</p>
               <p xml:id="TAca84-d1e2358-d1e220"> Ad alia autem argumenta patet responsio ex dictis. Nam Augustinus asserit filium seipso minorem, vel sibi subiectum, secundum humanam naturam, non secundum diversitatem suppositorum.</p>
            </div>
         </div>
      </body>
   </text>
</TEI>