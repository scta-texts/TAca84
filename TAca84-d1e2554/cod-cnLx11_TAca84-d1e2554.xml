<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 58</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 58</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2554"><!-- p3-q58 -->
            <head xml:id="TAca84-d1e2554-Hd1e97">Quaestio 58</head>
            <div xml:id="TAca84-d1e2554-Dd1e99">
               <head xml:id="TAca84-d1e2554-Hd1e101">Prooemium</head>
               <p xml:id="TAca84-d1e2554-d1e103"> Deinde considerandum est de sessione Christi ad dexteram patris. Et circa hoc quaeruntur quatuor. Primo, utrum Christus sedeat ad dexteram patris. Secundo, utrum hoc conveniat sibi secundum divinam naturam. Tertio, utrum conveniat sibi secundum humanam. Quarto, utrum hoc sit proprium Christi.</p>
            </div>
            <div xml:id="TAca84-d1e2554-Dd1e106">
               <head xml:id="TAca84-d1e2554-Hd1e108">Articulus 1</head>
               <p xml:id="TAca84-d1e2554-d1e110"> Ad primum sic proceditur. Videtur quod Christo non conveniat sedere ad dexteram Dei patris. Dextera enim et sinistra sunt differentiae positionum corporalium. Sed nihil corporale convenit Deo, quia <quote xml:id="TAca84-d1e2554-Qd1e112">Deus spiritus est</quote>, ut habetur Ioan. IV. Ergo videtur quod Christus non sedeat ad dexteram patris.</p>
               <p xml:id="TAca84-d1e2554-d1e115"> Praeterea, si aliquis sedet ad dexteram alicuius, ille sedet ad sinistram eius. Si ergo Christus sedet ad dexteram patris, sequitur quod pater sedeat ad sinistram filii. Quod est inconveniens.</p>
               <p xml:id="TAca84-d1e2554-d1e117"> Praeterea, sedere et stare videntur oppositionem habere. Sed Stephanus dicit, Act. VII, <quote xml:id="TAca84-d1e2554-Qd1e119">ecce, video caelos apertos, et filium hominis stantem a dextris virtutis Dei</quote>. Ergo videtur quod Christus non sedeat ad dexteram patris.</p>
               <p xml:id="TAca84-d1e2554-d1e122"> Sed contra est quod dicitur Marci ult., <quote xml:id="TAca84-d1e2554-Qd1e124">dominus quidem Iesus, postquam locutus est eis, ascendit in caelum, et sedet a dextris Dei</quote>.</p>
               <p xml:id="TAca84-d1e2554-d1e128"> Respondeo dicendum quod in nomine sessionis duo possumus intelligere, videlicet quietem, secundum illud Luc. ult., sedete hic in civitate; et etiam regiam vel iudiciariam potestatem, secundum illud Proverb. XX, <quote xml:id="TAca84-d1e2554-Qd1e130">rex qui sedet in solio iudicii, dissipat omne malum intuitu suo</quote>. Utroque igitur modo Christo convenit sedere ad dexteram patris. Uno quidem modo, inquantum aeternaliter manet incorruptibilis in beatitudine patris, quae eius dextera dicitur, secundum illud Psalmi, <quote xml:id="TAca84-d1e2554-Qd1e132">delectationes in dextera tua usque in finem</quote>. Unde Augustinus dicit, in libro de symbolo, <quote xml:id="TAca84-d1e2554-Qd1e134">sedet ad dexteram patris, sedere habitare intelligite, quomodo dicimus de quocumque homine, in illa patria sedit per tres annos. Sic ergo credite Christum habitare in dextera Dei patris, beatus enim est, et ipsius beatitudinis nomen est dextera patris</quote>. Alio modo dicitur Christus sedere in dextera patris, inquantum patri conregnat, et ab eo habet iudiciariam potestatem, sicut ille qui considet regi ad dexteram, assidet ei in regnando et iudicando. Unde Augustinus dicit, in alio sermone de symbolo, <quote xml:id="TAca84-d1e2554-Qd1e136">ipsam dexteram intelligite potestatem quam accepit ille homo susceptus a Deo, ut veniat iudicaturus qui prius venerat iudicandus</quote>.</p>
               <p xml:id="TAca84-d1e2554-d1e139"> Ad primum ergo dicendum quod, sicut Damascenus dicit, in IV libro, <quote xml:id="TAca84-d1e2554-Qd1e141">non localem dexteram patris dicimus. Qualiter enim qui incircumscriptibilis est, localem adipiscetur dexteram? Dextera enim et sinistra eorum quae circumscribuntur sunt. Dexteram autem patris dicimus gloriam et honorem divinitatis</quote>.</p>
               <p xml:id="TAca84-d1e2554-d1e144"> Ad secundum dicendum quod ratio illa procedit secundum quod sedere ad dexteram intelligitur corporaliter. Unde Augustinus dicit, in quodam sermone de symbolo, <quote xml:id="TAca84-d1e2554-Qd1e146">si carnaliter acceperimus quod Christus sedet ad dexteram patris, ille erit ad sinistram. Ibi autem</quote>, idest in aeterna beatitudine, <quote xml:id="TAca84-d1e2554-Qd1e148">omnis dextera est, quia nulla ibi est miseria</quote>.</p>
               <p xml:id="TAca84-d1e2554-d1e151"> Ad tertium dicendum quod, sicut Gregorius dicit, in homilia ascensionis, <quote xml:id="TAca84-d1e2554-Qd1e153">sedere iudicantis est, stare vero pugnantis vel adiuvantis. Stephanus ergo, in labore certaminis positus, stantem vidit quem adiutorem habuit. Sed hunc post ascensionem Marcus sedere describit, quia post assumptionis suae gloriam, iudex in fine videbitur</quote>.</p>
            </div>
            <div xml:id="TAca84-d1e2554-Dd1e157">
               <head xml:id="TAca84-d1e2554-Hd1e159">Articulus 2</head>
               <p xml:id="TAca84-d1e2554-d1e161"> Ad secundum sic proceditur. Videtur quod sedere ad dexteram Dei patris non conveniat Christo secundum quod Deus. Christus enim, secundum quod est Deus, est dextera patris. Sed non videtur idem esse dextera alicuius, et ille qui sedet ad dexteram eius. Ergo Christus, secundum quod est Deus, non sedet ad dexteram patris.</p>
               <p xml:id="TAca84-d1e2554-d1e163"> Praeterea, Marci ult. dicitur quod <quote xml:id="TAca84-d1e2554-Qd1e165">dominus Iesus assumptus est in caelum, et sedet a dextris Dei</quote>. Christus autem non est assumptus in caelum secundum quod Deus. Ergo etiam neque secundum quod Deus, sedet a dextris Dei.</p>
               <p xml:id="TAca84-d1e2554-d1e168"> Praeterea, Christus, secundum quod Deus, est aequalis patri et spiritui sancto. Si ergo Christus, secundum quod Deus, sedet ad dexteram patris, pari ratione et spiritus sanctus sedebit ad dexteram patris et filii, et ipse pater ad dexteram filii. Quod nusquam invenitur.</p>
               <p xml:id="TAca84-d1e2554-d1e170"> Sed contra est quod Damascenus dicit, quod <quote xml:id="TAca84-d1e2554-Qd1e172">dexteram patris dicimus gloriam et honorem divinitatis, in qua Dei filius exstitit ante saecula ut Deus et patri consubstantialis</quote>.</p>
               <p xml:id="TAca84-d1e2554-d1e176"> Respondeo dicendum quod, sicut ex praedictis patet, nomine dexterae tria intelligi possunt, uno modo, secundum Damascenum, gloria divinitatis; alio modo, secundum Augustinum, beatitudo patris; tertio modo, secundum eundem, iudiciaria potestas. Sessio autem, ut dictum est, vel habitationem, vel regiam vel iudiciariam dignitatem designat. Unde sedere ad dexteram patris nihil aliud est quam simul cum patre habere gloriam divinitatis, et beatitudinem, et iudiciariam potestatem, et hoc immutabiliter et regaliter. Hoc autem convenit filio secundum quod Deus. Unde manifestum est quod Christus, secundum quod Deus, sedet ad dexteram patris, ita tamen quod haec praepositio ad, quae transitiva est, solam distinctionem personalem importat et originis ordinem, non autem gradum naturae vel dignitatis, qui nullus est in divinis personis, ut in prima parte habitum est.</p>
               <p xml:id="TAca84-d1e2554-d1e178"> Ad primum ergo dicendum quod filius dicitur dextera patris appropriate, per modum quo etiam dicitur virtus patris. Sed dextera patris secundum tres significationes praedictas est aliquid commune tribus personis.</p>
               <p xml:id="TAca84-d1e2554-d1e180"> Ad secundum dicendum quod Christus, secundum quod homo, assumptus est ad divinum honorem, qui in praedicta sessione designatur. Sed tamen ille honor divinus convenit Christo, inquantum est Deus, non per aliquam assumptionem, sed per aeternam originem.</p>
               <p xml:id="TAca84-d1e2554-d1e182"> Ad tertium dicendum quod nullo modo potest dici quod pater sedeat ad dexteram filii vel spiritus sancti, quia filius et spiritus sanctus trahunt originem a patre, et non e converso. Sed spiritus sanctus proprie potest dici sedere ad dexteram patris vel filii secundum sensum praedictum, licet secundum quandam appropriationem attribuatur filio, cui appropriatur aequalitas, sicut Augustinus dicit quod <quote xml:id="TAca84-d1e2554-Qd1e184">in patre est unitas, in filio aequalitas, in spiritu sancto unitatis aequalitatisque connexio</quote>.</p>
            </div>
            <div xml:id="TAca84-d1e2554-Dd1e188">
               <head xml:id="TAca84-d1e2554-Hd1e190">Articulus 3</head>
               <p xml:id="TAca84-d1e2554-d1e192"> Ad tertium sic proceditur. Videtur quod sedere ad dexteram patris non conveniat Christo secundum quod homo. Ut enim Damascenus dicit <quote xml:id="TAca84-d1e2554-Qd1e194">dexteram patris dicimus gloriam et honorem divinitatis</quote>. Sed honor et gloria divinitatis non convenit Christo secundum quod homo. Ergo videtur quod Christus, secundum quod homo, non sedeat ad dexteram patris.</p>
               <p xml:id="TAca84-d1e2554-d1e197"> Praeterea, sedere ad dexteram regnantis subiectionem excludere videtur, quia qui sedet ad dexteram regnantis, quodammodo illi conregnat. Christus autem, secundum quod homo, est subiectus patri, ut dicitur I Cor. XV. Ergo videtur quod Christus, secundum quod homo, non sit ad dexteram patris.</p>
               <p xml:id="TAca84-d1e2554-d1e199"> Praeterea, Rom. VIII, super illud, <quote xml:id="TAca84-d1e2554-Qd1e201">qui est ad dexteram Dei</quote>, exponit Glossa, <quote xml:id="TAca84-d1e2554-Qd1e203">idest, aequalis patri in honore quo Deus pater est; vel, ad dexteram patris, idest in potioribus bonis Dei</quote>. Et super illud Heb. I, <quote xml:id="TAca84-d1e2554-Qd1e205">sedet ad dexteram Dei in excelsis</quote>, Glossa, <quote xml:id="TAca84-d1e2554-Qd1e207">idest, ad aequalitatem patris, super omnia et loco et dignitate</quote>. Sed esse aequalem Deo non convenit Christo secundum quod homo, nam secundum hoc ipse dicit, Ioan. XIV, <quote xml:id="TAca84-d1e2554-Qd1e209">pater maior me est</quote>. Ergo videtur quod sedere ad dexteram patris non conveniat Christo secundum quod homo.</p>
               <p xml:id="TAca84-d1e2554-d1e212"> Sed contra est quod Augustinus dicit, in sermone de symbolo, <quote xml:id="TAca84-d1e2554-Qd1e214">ipsam dexteram intelligite potestatem quam accepit ille homo susceptus a Deo, ut veniat iudicaturus qui prius venerat iudicandus</quote>.</p>
               <p xml:id="TAca84-d1e2554-d1e218"> Respondeo dicendum quod, sicut dictum est, nomine dexterae patris intelligitur vel ipsa gloria divinitatis ipsius, vel beatitudo aeterna eius, vel potestas iudiciaria et regalis. Haec autem praepositio ad quendam ad dexteram accessum designat, in quo designatur convenientia cum quadam distinctione, ut supra dictum est. Quod quidem potest esse tripliciter. Uno modo, ut sit convenientia in natura et distinctio in persona. Et sic Christus, secundum quod filius Dei, sedet ad dexteram patris, quia habet eandem naturam cum patre. Unde praedicta conveniunt essentialiter filio sicut et patri. Et hoc est esse in aequalitate patris. Alio modo, secundum gratiam unionis, quae importat e converso distinctionem naturae et unitatem personae. Et secundum hoc Christus, secundum quod homo, est filius Dei, et per consequens sedens ad dexteram patris, ita tamen quod ly secundum quod non designet conditionem naturae, sed unitatem suppositi, ut supra expositum est. Tertio modo potest praedictus accessus intelligi secundum gratiam habitualem, quae abundantior est in Christo prae omnibus aliis creaturis, in tantum quod ipsa natura humana in Christo est beatior ceteris creaturis, et super omnes alias creaturas habens regiam et iudiciariam potestatem. Sic igitur, si ly secundum quod designet conditionem naturae, Christus, secundum quod Deus, sedet ad dexteram patris, idest in aequalitate patris. Secundum autem quod homo, sedet ad dexteram patris, idest in bonis paternis potioribus prae ceteris creaturis, idest in maiori beatitudine, et habens iudiciariam potestatem. Si vero ly secundum quod designet unitatem suppositi, sic etiam, secundum quod homo, sedet ad dexteram patris secundum aequalitatem honoris, inquantum scilicet eodem honore veneramur ipsum filium Dei cum eadem natura assumpta, ut supra dictum est.</p>
               <p xml:id="TAca84-d1e2554-d1e220"> Ad primum ergo dicendum quod humanitas Christi, secundum conditiones suae naturae, non habet gloriam vel honorem deitatis, quem tamen habet ratione personae cui unitur. Unde ibidem Damascenus subdit, <quote xml:id="TAca84-d1e2554-Qd1e222">in qua</quote>, scilicet gloria deitatis, <quote xml:id="TAca84-d1e2554-Qd1e224">Dei filius existens ante saecula ut Deus et patri consubstantialis sedet, conglorificata ei carne eius. Adoratur enim una hypostasis una adoratione cum carne eius, ab omni creatura</quote>.</p>
               <p xml:id="TAca84-d1e2554-d1e227"> Ad secundum dicendum quod Christus, secundum quod homo, subiectus est patri prout ly secundum quod designat conditionem naturae. Et secundum hoc, non competit ei sedere ad dexteram patris secundum rationem aequalitatis, secundum quod est homo. Sic autem competit ei sedere ad dexteram patris secundum quod per hoc designatur excellentia beatitudinis, et iudiciaria potestas super omnem creaturam.</p>
               <p xml:id="TAca84-d1e2554-d1e229"> Ad tertium dicendum quod esse in aequalitate patris non pertinet ad ipsam naturam humanam Christi, sed solum ad personam assumentem. Sed esse in potioribus bonis Dei, secundum quod importat excessum aliarum creaturarum, convenit etiam ipsi naturae assumptae.</p>
            </div>
            <div xml:id="TAca84-d1e2554-Dd1e233">
               <head xml:id="TAca84-d1e2554-Hd1e235">Articulus 4</head>
               <p xml:id="TAca84-d1e2554-d1e237"> Ad quartum sic proceditur. Videtur quod sedere ad dexteram patris non sit proprium Christi. Dicit enim apostolus, Ephes. II, quod <quote xml:id="TAca84-d1e2554-Qd1e239">resuscitavit nos, et consedere fecit in caelestibus in Christo Iesu</quote>. Sed resuscitari non est proprium Christi. Ergo pari ratione etiam nec sedere ad dexteram Dei in excelsis.</p>
               <p xml:id="TAca84-d1e2554-d1e242"> Praeterea, sicut Augustinus dicit, in libro de symbolo, <quote xml:id="TAca84-d1e2554-Qd1e244">Christum sedere ad dexteram patris, hoc est habitare in eius beatitudine</quote>. Sed hoc multis aliis convenit. Ergo videtur quod sedere ad dexteram patris non sit proprium Christi.</p>
               <p xml:id="TAca84-d1e2554-d1e247"> Praeterea, ipse dicit, Apoc. III, <quote xml:id="TAca84-d1e2554-Qd1e249">qui vicerit, dabo ei sedere mecum in throno meo, sicut et ego vici, et sedi cum patre meo in throno eius</quote>. Sed per hoc sedet Christus ad dexteram patris, quod sedet in throno eius. Ergo etiam et alii qui vincunt, sedent ad dexteram patris.</p>
               <p xml:id="TAca84-d1e2554-d1e252"> Praeterea, Matth. XX dominus dicit, <quote xml:id="TAca84-d1e2554-Qd1e254">sedere ad dexteram vel sinistram meam, non est meum dare vobis, sed quibus paratum est a patre meo</quote>. Hoc autem frustra diceretur nisi esset aliquibus paratum. Non ergo sedere ad dexteram soli Christo convenit.</p>
               <p xml:id="TAca84-d1e2554-d1e258"> Sed contra est quod dicitur ad Heb. I, <quote xml:id="TAca84-d1e2554-Qd1e260">ad quem aliquando dixit Angelorum, sede a dextris meis, idest, in potioribus meis, vel mihi secundum divinitatem aequalis?</quote> Quasi dicat, ad nullum. Sed Angeli sunt superiores aliis creaturis. Ergo multo minus ulli alii convenit sedere ad dexteram patris quam Christo.</p>
               <p xml:id="TAca84-d1e2554-d1e263"> Respondeo dicendum quod, sicut dictum est, Christus dicitur sedere ad dexteram patris, inquantum secundum divinam naturam est in aequalitate patris, secundum autem humanam naturam in excellenti possessione divinorum bonorum prae ceteris aliis creaturis. Utrumque autem soli Christo convenit. Unde nulli alii, nec Angelo nec homini, convenit sedere ad dexteram patris, nisi soli Christo.</p>
               <p xml:id="TAca84-d1e2554-d1e265"> Ad primum ergo dicendum quod, quia Christus est caput nostrum, illud quod collatum est Christo, est etiam nobis in ipso collatum. Et propter hoc, quia ipse iam resuscitatus est, dicit apostolus quod Deus nos quodammodo ei conresuscitavit, qui tamen in nobis ipsis nondum sumus resuscitati, sed resuscitandi, secundum illud Rom. VIII, <quote xml:id="TAca84-d1e2554-Qd1e267">qui suscitavit Iesum Christum a mortuis, vivificabit et mortalia corpora nostra</quote>. Et secundum eundem modum loquendi subdit apostolus quod consedere nos fecit in caelestibus, scilicet in hoc ipso quod caput nostrum, quod est Christus, ibi sedet.</p>
               <p xml:id="TAca84-d1e2554-d1e270"> Ad secundum dicendum quod, quia dextera est divina beatitudo, sedere in dextera non significat simpliciter esse in beatitudine, sed habere beatitudinem cum quadam dominativa potestate, et quasi propriam et naturalem. Quod soli Christo convenit, nulli autem alii creaturae. Potest tamen dici quod omnis sanctus qui est in beatitudine, est ad dexteram Dei constitutus. Unde et dicitur Matth. XXV, quod <quote xml:id="TAca84-d1e2554-Qd1e272">statuet oves a dextris</quote>.</p>
               <p xml:id="TAca84-d1e2554-d1e275"> Ad tertium dicendum quod per thronum significatur iudiciaria potestas, quam Christus habet a patre. Et secundum hoc, dicitur sedere in throno patris. Alii autem sancti habent eam a Christo. Et secundum hoc, dicuntur in throno Christi sedere, secundum illud Matth. XIX, <quote xml:id="TAca84-d1e2554-Qd1e277">sedebitis et vos super sedes duodecim iudicantes duodecim tribus Israel</quote>.</p>
               <p xml:id="TAca84-d1e2554-d1e280"> Ad quartum dicendum quod, sicut Chrysostomus dicit, super Matth., <quote xml:id="TAca84-d1e2554-Qd1e282">locus ille</quote>, idest consessus dexterae, <quote xml:id="TAca84-d1e2554-Qd1e284">invius est omnibus non solum hominibus, sed etiam Angelis. Sicut enim praecipuum unigeniti ponit Paulus, dicens, ad quem autem Angelorum dixit unquam, sede a dextris meis?</quote> Dominus ergo, non quasi existentibus quibusdam qui sessuri sint, <quote xml:id="TAca84-d1e2554-Qd1e286">sed condescendens interrogantium supplicationi, respondit. Hoc enim unum solum quaerebant, prae aliis stare apud ipsum</quote>. Potest tamen dici quod petebant filii Zebedaei excellentiam habere prae aliis in participando iudiciariam potestatem eius. Unde non petebant quod sederent ad dexteram vel sinistram patris, sed ad dexteram vel sinistram Christi.</p>
            </div>
         </div>
      </body>
   </text>
</TEI>