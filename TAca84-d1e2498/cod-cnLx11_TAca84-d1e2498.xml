<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 47</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 47</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2498"><!-- p3-q47 -->
            <head xml:id="TAca84-d1e2498-Hd1e97">Quaestio 47</head>
            <div xml:id="TAca84-d1e2498-Dd1e99">
               <head xml:id="TAca84-d1e2498-Hd1e101">Prooemium</head>
               <p xml:id="TAca84-d1e2498-d1e103"> Deinde considerandum est de causa efficiente passionis Christi. Et circa hoc quaeruntur sex. Primo, utrum Christus fuerit ab aliis occisus, vel a seipso. Secundo, ex quo motivo seipsum passioni tradiderit. Tertio, utrum pater tradiderit eum ad patiendum. Quarto, utrum fuerit conveniens ut per manus gentium pateretur, vel potius a Iudaeis. Quinto, utrum occisores eius eum cognoverint. Sexto, de peccato eorum qui Christum occiderunt.</p>
            </div>
            <div xml:id="TAca84-d1e2498-Dd1e106">
               <head xml:id="TAca84-d1e2498-Hd1e108">Articulus 1</head>
               <p xml:id="TAca84-d1e2498-d1e110"> Ad primum sic proceditur. Videtur quod Christus non fuerit ab alio occisus, sed a seipso. Dicit enim ipse, Ioan. X, <quote xml:id="TAca84-d1e2498-Qd1e112">nemo a me tollit animam meam, sed ego pono eam</quote>. Ille autem dicitur aliquem occidere qui animam eius tollit. Non est ergo Christus ab aliis occisus, sed a seipso.</p>
               <p xml:id="TAca84-d1e2498-d1e115"> Praeterea, illi qui ab aliis occiduntur, paulatim, debilitata natura, deficiunt. Et maxime hoc apparet in crucifixis, ut enim dicit Augustinus, in IV de Trin., <quote xml:id="TAca84-d1e2498-Qd1e117">longa morte cruciabantur ligno suspensi</quote>. In Christo autem non hoc accidit, nam <quote xml:id="TAca84-d1e2498-Qd1e119">clamans voce magna emisit spiritum</quote>, ut dicitur Matth. XXVII. Non ergo Christus est ab aliis occisus, sed a seipso.</p>
               <p xml:id="TAca84-d1e2498-d1e122"> Praeterea, illi qui ab aliis occiduntur, per violentiam moriuntur, et ita non voluntarie, quia violentum opponitur voluntario. Sed Augustinus dicit, in IV de Trin., quod <quote xml:id="TAca84-d1e2498-Qd1e124">spiritus Christi non deseruit carnem invitus, sed quia voluit, quando voluit, et quomodo voluit</quote>. Non ergo Christus est ab aliis occisus, sed a seipso.</p>
               <p xml:id="TAca84-d1e2498-d1e127"> Sed contra est quod dicitur Luc. XVIII, <quote xml:id="TAca84-d1e2498-Qd1e129">postquam flagellaverint, occident eum</quote>.</p>
               <p xml:id="TAca84-d1e2498-d1e133"> Respondeo dicendum quod aliquid potest esse causa alicuius effectus dupliciter. Uno modo, directe ad illud agendo. Et hoc modo persecutores Christi eum occiderunt, quia sufficientem causam mortis ei intulerunt, cum intentione occidendi ipsum et effectu subsequente; quia scilicet ex illa causa est mors subsecuta. Alio modo dicitur aliquis causa alicuius indirecte, scilicet quia non impedit, cum impedire possit, sicut si dicatur aliquis alium perfundere quia non claudit fenestram, per quam imber ingreditur. Et hoc modo ipse Christus fuit causa passionis et mortis. Poterat enim suam passionem et mortem impedire. Primo quidem, adversarios reprimendo, ut eum aut non vellent, aut non possent interficere. Secundo, quia spiritus eius habebat potestatem conservandi naturam carnis suae, ne a quocumque laesivo inflicto opprimeretur. Quod quidem habuit anima Christi quia erat verbo Dei coniuncta in unitate personae, ut Augustinus dicit, in IV de Trin. Quia ergo anima Christi non repulit a proprio corpore nocumentum illatum, sed voluit quod natura corporalis illi nocumento succumberet, dicitur suam animam posuisse, vel voluntarie mortuus esse.</p>
               <p xml:id="TAca84-d1e2498-d1e135"> Ad primum ergo dicendum quod, cum dicitur, nemo tollit animam meam a me, intelligitur, me invito. Quod enim aliquis ab invito aufert, qui resistere non potest, id proprie dicitur tolli.</p>
               <p xml:id="TAca84-d1e2498-d1e137"> Ad secundum dicendum quod, ut Christus ostenderet quod passio illata per violentiam eius animam non eripiebat, naturam corporalem in eius fortitudine conservavit, ut etiam in extremis positus voce magna clamaret. Quod inter alia miracula mortis eius computatur. Unde dicitur Marci XV, <quote xml:id="TAca84-d1e2498-Qd1e139">videns autem centurio qui ex adverso stabat, quia sic clamans exspirasset, ait, vere homo hic filius Dei erat</quote>. Fuit etiam et mirabile in Christi morte quod velocius mortuus fuit aliis qui simili poena afficiebantur. Unde dicitur Ioan. XIX, quod eorum qui cum Christo erant fregerunt crura, ut cito morerentur, <quote xml:id="TAca84-d1e2498-Qd1e141">ad Iesum autem cum venissent, invenerunt eum mortuum, unde non fregerunt eius crura</quote>. Et Marci XV dicitur quod <quote xml:id="TAca84-d1e2498-Qd1e143">Pilatus mirabatur si iam obiisset</quote>. Sicut enim eius voluntate natura corporalis conservata est in suo vigore usque ad extremum, sic etiam, quando voluit, subito cessit nocumento illato.</p>
               <p xml:id="TAca84-d1e2498-d1e146"> Ad tertium dicendum quod Christus simul et violentiam passus est, ut moreretur, et tamen voluntarie mortuus fuit, quia violentia corpori eius illata est, quae tamen tantum corpori eius praevaluit quantum ipse voluit.</p>
            </div>
            <div xml:id="TAca84-d1e2498-Dd1e149">
               <head xml:id="TAca84-d1e2498-Hd1e151">Articulus 2</head>
               <p xml:id="TAca84-d1e2498-d1e153"> Ad secundum sic proceditur. Videtur quod Christus non fuerit ex obedientia mortuus. Obedientia enim respicit praeceptum. Sed non legitur Christo fuisse praeceptum quod ipse pateretur. Non ergo ex obedientia passus fuit.</p>
               <p xml:id="TAca84-d1e2498-d1e155"> Praeterea, illud dicitur ex obedientia aliquis facere quod facit ex necessitate praecepti. Christus autem non ex necessitate, sed voluntarie passus fuit. Non ergo passus est ex obedientia.</p>
               <p xml:id="TAca84-d1e2498-d1e157"> Praeterea, caritas est excellentior virtus quam obedientia. Sed Christus legitur ex caritate passus, secundum illud Ephes. V, <quote xml:id="TAca84-d1e2498-Qd1e159">ambulate in dilectione, sicut et Christus dilexit nos, et tradidit semetipsum pro nobis</quote>. Ergo passio Christi magis debet attribui caritati quam obedientiae.</p>
               <p xml:id="TAca84-d1e2498-d1e162"> Sed contra est quod dicitur Philipp. II, <quote xml:id="TAca84-d1e2498-Qd1e164">factus est obediens patri usque ad mortem</quote>.</p>
               <p xml:id="TAca84-d1e2498-d1e168"> Respondeo dicendum quod convenientissimum fuit quod Christus ex obedientia pateretur. Primo quidem, quia hoc conveniebat iustificationi humanae, ut, <quote xml:id="TAca84-d1e2498-Qd1e170">sicut per unius hominis inobedientiam peccatores constituti sunt multi, ita per unius hominis obedientiam iusti constituantur multi</quote>, ut dicitur Rom. V. Secundo, hoc fuit conveniens reconciliationi Dei ad homines, secundum illud Rom. V, <quote xml:id="TAca84-d1e2498-Qd1e172">reconciliati sumus Deo per mortem filii eius</quote>, inquantum scilicet ipsa mors Christi fuit quoddam sacrificium acceptissimum Deo, secundum illud Ephes., <quote xml:id="TAca84-d1e2498-Qd1e174">tradidit semetipsum pro nobis oblationem et hostiam Deo in odorem suavitatis</quote>. Obedientia vero omnibus sacrificiis antefertur, secundum illud I Reg. XV, <quote xml:id="TAca84-d1e2498-Qd1e176">melior est obedientia quam victimae</quote>. Et ideo conveniens fuit ut sacrificium passionis et mortis Christi ex obedientia procederet. Tertio, hoc conveniens fuit eius victoriae, qua de morte et auctore mortis triumphavit. Non enim miles vincere potest nisi duci obediat. Et ita homo Christus victoriam obtinuit per hoc quod Deo fuit obediens, secundum illud Proverb. XXI, <quote xml:id="TAca84-d1e2498-Qd1e178">vir obediens loquitur victorias</quote>.</p>
               <p xml:id="TAca84-d1e2498-d1e181"> Ad primum ergo dicendum quod Christus mandatum accepit a patre ut pateretur, dicitur enim Ioan. X, <quote xml:id="TAca84-d1e2498-Qd1e183">potestatem habeo ponendi animam meam, et potestatem habeo iterum sumendi eam, et hoc mandatum accepi a patre meo</quote>, scilicet ponendi animam et sumendi. Ex quo, ut Chrysostomus dicit, non est intelligendum quod <quote xml:id="TAca84-d1e2498-Qd1e185">prius expectaverit audire, et opus fuerit ei discere, sed voluntarium monstravit processum, et contrarietatis ad patrem suspicionem destruxit</quote>. Quia tamen in morte Christi lex vetus consummata est, secundum illud quod ipse moriens dixit, Ioan. XIX, <quote xml:id="TAca84-d1e2498-Qd1e187">consummatum est</quote>; potest intelligi quod patiendo omnia veteris legis praecepta implevit. Moralia quidem, quae in praeceptis caritatis fundantur, implevit inquantum passus est et ex dilectione patris, secundum illud Ioan. XIV, <quote xml:id="TAca84-d1e2498-Qd1e189">ut cognoscat mundus quia diligo patrem, et sicut mandatum dedit mihi pater sic facio, surgite, eamus hinc</quote>, scilicet ad locum passionis, et etiam ex dilectione proximi, secundum illud Galat. II <quote xml:id="TAca84-d1e2498-Qd1e191">dilexit me, et tradidit semetipsum pro me</quote>. Caeremonialia vero praecepta legis, quae ad sacrificia et oblationes praecipue ordinantur, implevit Christus sua passione inquantum omnia antiqua sacrificia figurae fuerunt illius veri sacrificii quod Christus obtulit moriendo pro nobis. Unde dicitur Coloss. II, <quote xml:id="TAca84-d1e2498-Qd1e194">nemo vos iudicet in cibo aut in potu, aut in parte diei festi aut Neomeniae, quae sunt umbra futurorum, corpus autem Christi</quote>, eo scilicet quod Christus comparatur ad illa sicut corpus ad umbram. Praecepta vero iudicialia legis, quae praecipue ordinantur ad satisfaciendum iniuriam passis, implevit Christus sua passione, quoniam, ut in Psalmo dicitur, <quote xml:id="TAca84-d1e2498-Qd1e196">quae non rapuit, tunc exsolvit</quote>, permittens se ligno affigi pro pomo quod de ligno homo rapuerat contra Dei mandatum.</p>
               <p xml:id="TAca84-d1e2498-d1e199"> Ad secundum dicendum quod obedientia, etsi importet necessitatem respectu eius quod praecipitur, tamen importat voluntatem respectu impletionis praecepti. Et talis fuit obedientia Christi. Nam ipsa passio et mors, secundum se considerata, naturali voluntati repugnabat, volebat tamen Christus Dei voluntatem circa hoc implere, secundum illud Psalmi, <quote xml:id="TAca84-d1e2498-Qd1e201">ut facerem voluntatem tuam, Deus meus, volui</quote>. Unde dicebat, Matth. XXVI, <quote xml:id="TAca84-d1e2498-Qd1e203">si non potest transire a me calix iste nisi bibam illum, fiat voluntas tua</quote>.</p>
               <p xml:id="TAca84-d1e2498-d1e206"> Ad tertium dicendum quod eadem ratione Christus passus est ex caritate, et obedientia, quia etiam praecepta caritatis nonnisi ex obedientia implevit; et obediens fuit ex dilectione ad patrem praecipientem.</p>
            </div>
            <div xml:id="TAca84-d1e2498-Dd1e209">
               <head xml:id="TAca84-d1e2498-Hd1e211">Articulus 3</head>
               <p xml:id="TAca84-d1e2498-d1e213"> Ad tertium sic proceditur. Videtur quod Deus pater non tradiderit Christum passioni. Iniquum enim et crudele esse videtur quod innocens passioni et morti tradatur. Sed, sicut dicitur Deut. XXXII <quote xml:id="TAca84-d1e2498-Qd1e215">Deus fidelis et absque ulla iniquitate</quote>. Ergo Christum innocentem non tradidit passioni et morti.</p>
               <p xml:id="TAca84-d1e2498-d1e218"> Praeterea, non videtur quod aliquis a seipso, et ab alio morti tradatur. Sed <quote xml:id="TAca84-d1e2498-Qd1e220">Christus tradidit semetipsum pro nobis</quote>, secundum quod dicitur Isaiae LIII, <quote xml:id="TAca84-d1e2498-Qd1e222">tradidit in mortem animam suam</quote>. Non ergo videtur quod Deus pater eum tradiderit.</p>
               <p xml:id="TAca84-d1e2498-d1e225"> Praeterea, Iudas vituperatur ex eo quod tradidit Christum Iudaeis, secundum illud Ioan. VI, <quote xml:id="TAca84-d1e2498-Qd1e227">unus ex vobis Diabolus est, quod dicebat propter Iudam, qui eum erat traditurus</quote>. Similiter etiam vituperantur Iudaei, qui eum tradiderunt Pilato, secundum quod ipse dicit, Ioan. XVIII, <quote xml:id="TAca84-d1e2498-Qd1e229">gens tua et pontifices tui tradiderunt te mihi</quote>. Pilatus autem tradidit ipsum ut crucifigeretur, ut habetur Ioan. XIX, <quote xml:id="TAca84-d1e2498-Qd1e231">non est autem conventio iustitiae cum iniquitate</quote>, ut dicitur II Cor. VI. Ergo videtur quod Deus pater Christum non tradiderit passioni.</p>
               <p xml:id="TAca84-d1e2498-d1e234"> Sed contra est quod dicitur Rom. VIII, <quote xml:id="TAca84-d1e2498-Qd1e236">proprio filio suo non pepercit Deus, sed pro nobis omnibus tradidit illum</quote>.</p>
               <p xml:id="TAca84-d1e2498-d1e240"> Respondeo dicendum quod, sicut dictum est, Christus passus est voluntarie ex obedientia patris. Unde secundum tria Deus pater tradidit Christum passioni. Uno quidem modo, secundum quod sua aeterna voluntate praeordinavit passionem Christi ad humani generis liberationem, secundum illud quod dicitur Isaiae LIII, <quote xml:id="TAca84-d1e2498-Qd1e242">dominus posuit in eo iniquitatem omnium nostrum</quote>; et iterum, <quote xml:id="TAca84-d1e2498-Qd1e244">dominus voluit conterere eum in infirmitate</quote>. Secundo, inquantum inspiravit ei voluntatem patiendi pro nobis, infundendo ei caritatem. Unde ibidem sequitur, <quote xml:id="TAca84-d1e2498-Qd1e246">oblatus est quia voluit</quote>. Tertio, non protegendo eum a passione, sed exponendo persequentibus. Unde, ut legitur Matth. XXVII, pendens in cruce Christus dicebat, Deus meus, ut quid dereliquisti me? Quia scilicet potestati persequentium eum exposuit, ut Augustinus dicit.</p>
               <p xml:id="TAca84-d1e2498-d1e249"> Ad primum ergo dicendum quod innocentem hominem passioni et morti tradere contra eius voluntatem, est impium et crudele. Sic autem Deus pater Christum non tradidit, sed inspirando ei voluntatem patiendi pro nobis. In quo ostenditur et Dei severitas, qui peccatum sine poena dimittere noluit, quod significat apostolus dicens, <quote xml:id="TAca84-d1e2498-Qd1e251">proprio filio suo non pepercit, et bonitas eius</quote>, in eo quod, cum homo sufficienter satisfacere non posset per aliquam poenam quam pateretur, ei satisfactorem dedit, quod significavit apostolus dicens, <quote xml:id="TAca84-d1e2498-Qd1e253">pro nobis omnibus tradidit illum</quote>. Et Rom. III dicit, <quote xml:id="TAca84-d1e2498-Qd1e255">quem, scilicet Christum, per fidem propitiatorem proposuit Deus in sanguine ipsius</quote>.</p>
               <p xml:id="TAca84-d1e2498-d1e258"> Ad secundum dicendum quod Christus, secundum quod Deus, tradidit semetipsum in mortem eadem voluntate et actione qua et pater tradidit eum. Sed inquantum homo, tradidit semetipsum voluntate a patre inspirata. Unde non est contrarietas in hoc quod pater tradidit Christum, et ipse tradidit semetipsum.</p>
               <p xml:id="TAca84-d1e2498-d1e260"> Ad tertium dicendum quod eadem actio diversimode iudicatur in bono vel in malo, secundum quod ex diversa radice procedit. Pater enim tradidit Christum, et ipse seipsum, ex caritate, et ideo laudantur. Iudas autem tradidit ipsum ex cupiditate, Iudaei ex invidia, Pilatus ex timore mundano, quo timuit Caesarem, et ideo ipsi vituperantur.</p>
            </div>
            <div xml:id="TAca84-d1e2498-Dd1e264">
               <head xml:id="TAca84-d1e2498-Hd1e266">Articulus 4</head>
               <p xml:id="TAca84-d1e2498-d1e268"> Ad quartum sic proceditur. Videtur quod non fuerit conveniens Christum pati a gentilibus. Quia enim per mortem Christi homines erant a peccato liberandi, conveniens videretur ut paucissimi in morte eius peccarent. Peccaverunt autem in morte eius Iudaei, ex quorum persona dicitur, Matth. XXI, <quote xml:id="TAca84-d1e2498-Qd1e270">hic est heres; venite, occidamus eum</quote>. Ergo videtur conveniens fuisse quod in peccato occisionis Christi gentiles non implicarentur.</p>
               <p xml:id="TAca84-d1e2498-d1e273"> Praeterea, veritas debet respondere figurae. Sed figuralia sacrificia veteris legis non gentiles, sed Iudaei offerebant. Ergo neque passio Christi, quae fuit verum sacrificium, impleri debuit per manus gentilium.</p>
               <p xml:id="TAca84-d1e2498-d1e275"> Praeterea, sicut dicitur Ioan. V, <quote xml:id="TAca84-d1e2498-Qd1e277">Iudaei quaerebant Christum interficere, non solum quia solvebat sabbatum, sed etiam quia patrem suum dicebat Deum, aequalem se Deo faciens</quote>. Sed haec videbantur esse solum contra legem Iudaeorum, unde et ipsi dicunt, Ioan. XIX, <quote xml:id="TAca84-d1e2498-Qd1e279">secundum legem debet mori, quia filium Dei se fecit</quote>. Videtur ergo conveniens fuisse quod Christus non a gentilibus, sed a Iudaeis pateretur, et falsum esse quod dixerunt, <quote xml:id="TAca84-d1e2498-Qd1e281">nobis non licet interficere quemquam</quote>, cum multa peccata secundum legem morte puniantur, ut patet Levit. XX.</p>
               <p xml:id="TAca84-d1e2498-d1e284"> Sed contra est quod ipse dominus dicit, Matth. XX, <quote xml:id="TAca84-d1e2498-Qd1e286">tradent eum gentibus ad illudendum et flagellandum et crucifigendum</quote>.</p>
               <p xml:id="TAca84-d1e2498-d1e290"> Respondeo dicendum quod in ipso modo passionis Christi praefiguratus est effectus ipsius. Primo enim passio Christi effectum salutis habuit in Iudaeis, quorum plurimi in morte Christi baptizati sunt, ut patet Act. II et IV. Secundo vero, Iudaeis praedicantibus, effectus passionis Christi transivit ad gentes. Et ideo conveniens fuit ut Christus a Iudaeis pati inciperet, et postea, Iudaeis tradentibus, per manus gentilium eius passio finiretur.</p>
               <p xml:id="TAca84-d1e2498-d1e292"> Ad primum ergo dicendum quod, quia Christus, ad ostendendam abundantiam caritatis suae, ex qua patiebatur, in cruce positus veniam persecutoribus postulavit; ut huius petitionis fructus ad Iudaeos et gentiles perveniret, voluit Christus ab utrisque pati.</p>
               <p xml:id="TAca84-d1e2498-d1e294"> Ad secundum dicendum quod passio Christi fuit sacrificii oblatio inquantum Christus propria voluntate mortem sustinuit ex caritate. Inquantum autem a persecutoribus est passus, non fuit sacrificium, sed peccatum gravissimum.</p>
               <p xml:id="TAca84-d1e2498-d1e296"> Ad tertium dicendum quod, sicut Augustinus dicit, Iudaei dicentes, <quote xml:id="TAca84-d1e2498-Qd1e298">nobis non licet interficere quemquam, intellexerunt non sibi licere interficere quemquam propter festi diei sanctitatem, quam celebrare iam coeperant</quote>. Vel hoc dicebant, ut Chrysostomus dicit, quia volebant eum occidi, non tanquam transgressorem legis, sed tanquam publicum hostem, quia regem se fecerat, de quo non erat eorum iudicare. Vel quia non licebat eis crucifigere, quod cupiebant, sed lapidare, quod in Stephano fecerunt. Vel melius dicendum est quod per Romanos, quibus erant subiecti, erat eis potestas occidendi interdicta.</p>
            </div>
            <div xml:id="TAca84-d1e2498-Dd1e302">
               <head xml:id="TAca84-d1e2498-Hd1e304">Articulus 5</head>
               <p xml:id="TAca84-d1e2498-d1e306"> Ad quintum sic proceditur. Videtur quod persecutores Christi eum cognoverunt. Dicitur enim Matth. XXI, quod <quote xml:id="TAca84-d1e2498-Qd1e308">agricolae, videntes filium, dixerunt intra se, hic est heres, venite, occidamus eum</quote>. Ubi dicit Hieronymus, <quote xml:id="TAca84-d1e2498-Qd1e310">manifestissime dominus probat his verbis Iudaeorum principes non per ignorantiam, sed per invidiam Dei filium crucifixisse. Intellexerunt enim esse illum cui pater per prophetam dicit, postula a me, et dabo tibi gentes hereditatem tuam</quote>. Ergo videtur quod cognoverunt eum esse Christum, vel filium Dei.</p>
               <p xml:id="TAca84-d1e2498-d1e313"> Praeterea, Ioan. XV dominus dixit, <quote xml:id="TAca84-d1e2498-Qd1e315">nunc autem et viderunt et oderunt et me et patrem meum</quote>. Quod autem videtur, manifeste cognoscitur. Ergo Iudaei, cognoscentes Christum, ex causa odii ei passionem intulerunt.</p>
               <p xml:id="TAca84-d1e2498-d1e318"> Praeterea, in quodam sermone Ephesini Concilii dicitur, <quote xml:id="TAca84-d1e2498-Qd1e320">sicut qui chartam imperialem disrumpit, tanquam imperatoris disrumpens verbum, ad mortem adducitur, sic crucifigens Iudaeus quem viderat, poenas dabit tanquam in ipsum Deum verbum praesumptiones iniiciens</quote>. Hoc autem non esset si eum Dei filium esse non cognoverunt, quia ignorantia eos excusasset. Ergo videtur quod Iudaei crucifigentes Christum cognoverunt eum esse filium Dei.</p>
               <p xml:id="TAca84-d1e2498-d1e323"> Sed contra est quod dicitur I Cor. II, <quote xml:id="TAca84-d1e2498-Qd1e325">si cognovissent, nunquam dominum gloriae crucifixissent</quote>. Et Act. III dicit Petrus, Iudaeis loquens, <quote xml:id="TAca84-d1e2498-Qd1e327">scio quod per ignorantiam fecistis sicut et principes vestri</quote>. Et dominus, in cruce pendens, dixit, <quote xml:id="TAca84-d1e2498-Qd1e329">pater, dimitte illis, non enim sciunt quid faciunt</quote>.</p>
               <p xml:id="TAca84-d1e2498-d1e333"> Respondeo dicendum quod apud Iudaeos quidam erant maiores, et quidam minores. Maiores quidem, qui eorum principes dicebantur, cognoverunt, ut dicitur in libro quaest. Nov. et Vet. Test., sicut et Daemones cognoverunt, <quote xml:id="TAca84-d1e2498-Qd1e335">eum esse Christum promissum in lege, omnia enim signa videbant in eo quae dixerant futura prophetae. Mysterium autem divinitatis eius ignorabant</quote>, et ideo apostolus dixit quod, <quote xml:id="TAca84-d1e2498-Qd1e337">si cognovissent, nunquam dominum gloriae crucifixissent</quote>. Sciendum tamen quod eorum ignorantia non eos excusabat a crimine, quia erat quodammodo ignorantia affectata. Videbant enim evidentia signa ipsius divinitatis, sed ex odio et invidia Christi ea pervertebant, et verbis eius, quibus se Dei filium fatebatur, credere noluerunt. Unde ipse de eis dicit, Ioan. XV, <quote xml:id="TAca84-d1e2498-Qd1e339">si non venissem, et locutus eis non fuissem, peccatum non haberent, nunc autem excusationem non habent de peccato suo</quote>. Et postea subdit, <quote xml:id="TAca84-d1e2498-Qd1e341">si opera non fecissem in eis quae nemo alius fecit, peccatum non haberent</quote>. Et sic ex persona eorum accipi potest quod dicitur Iob XXI, <quote xml:id="TAca84-d1e2498-Qd1e343">dixerunt Deo, recede a nobis, scientiam viarum tuarum nolumus</quote>. Minores vero, idest populares, qui mysteria Scripturae non noverant, non plene cognoverunt ipsum esse nec Christum nec filium Dei, licet aliqui eorum etiam in eum crediderint. Multitudo tamen non credidit. Et si aliquando dubitarent an ipse esset Christus, propter signorum multitudinem, et efficaciam doctrinae, ut habetur Ioan. VII, tamen postea decepti fuerunt a suis principibus ut eum non crederent neque filium Dei neque Christum. Unde et Petrus eis dixit, <quote xml:id="TAca84-d1e2498-Qd1e346">scio quod per ignorantiam hoc fecistis, sicut et principes vestri</quote>, quia scilicet per principes seducti erant.</p>
               <p xml:id="TAca84-d1e2498-d1e349"> Ad primum ergo dicendum quod illa verba dicuntur ex persona colonorum vineae, per quos significantur rectores illius populi, qui eum cognoverunt esse heredem, inquantum cognoverunt eum esse Christum promissum in lege. Sed contra hanc responsionem videtur esse quod illa verba Psalmi, <quote xml:id="TAca84-d1e2498-Qd1e351">postula a me et dabo tibi gentes hereditatem tuam</quote>, eidem dicuntur cui dicitur, filius meus es tu, ego hodie genui te. Si ergo cognoverunt eum esse illum cui dictum est, <quote xml:id="TAca84-d1e2498-Qd1e353">postula a me et dabo tibi gentes hereditatem tuam</quote>, sequitur quod cognoverunt eum esse filium Dei. Chrysostomus etiam, ibidem, dicit quod <quote xml:id="TAca84-d1e2498-Qd1e355">cognoverunt eum esse filium Dei</quote>. Beda etiam dicit, super illud Luc. XXIII, <quote xml:id="TAca84-d1e2498-Qd1e357">quia nesciunt quid faciunt, notandum, inquit, quod non pro eis orat qui, quem filium Dei intellexerunt, crucifigere quam confiteri maluerunt</quote>. Sed ad hoc potest responderi quod cognoverunt eum esse filium Dei non per naturam, sed per excellentiam gratiae singularis. Possumus tamen dicere quod etiam verum Dei filium cognovisse dicuntur, quia evidentia signa huius rei habebant, quibus tamen assentire propter odium et invidiam noluerunt, ut eum cognoscerent esse filium Dei.</p>
               <p xml:id="TAca84-d1e2498-d1e360"> Ad secundum dicendum quod ante illa verba praemittitur, <quote xml:id="TAca84-d1e2498-Qd1e362">si opera non fecissem in eis quae nemo alius fecit, peccatum non haberent</quote>, et postea subditur, <quote xml:id="TAca84-d1e2498-Qd1e364">nunc autem viderunt, et oderunt et me et patrem meum</quote>. Per quod ostenditur quod, videntes opera Christi mirifica, ex odio processit quod eum filium Dei non cognoverunt.</p>
               <p xml:id="TAca84-d1e2498-d1e367"> Ad tertium dicendum quod ignorantia affectata non excusat a culpa sed magis videtur culpam aggravare, ostendit enim hominem sic vehementer esse affectum ad peccandum quod vult ignorantiam incurrere ne peccatum vitet. Et ideo Iudaei peccaverunt, non solum hominis Christi, sed tanquam Dei crucifixores.</p>
            </div>
            <div xml:id="TAca84-d1e2498-Dd1e370">
               <head xml:id="TAca84-d1e2498-Hd1e372">Articulus 6</head>
               <p xml:id="TAca84-d1e2498-d1e374"> Ad sextum sic proceditur. Videtur quod peccatum crucifigentium Christum non fuerit gravissimum. Non enim est gravissimum peccatum quod excusationem habet. Sed ipse dominus excusavit peccatum crucifigentium eum, dicens, <quote xml:id="TAca84-d1e2498-Qd1e376">pater, ignosce illis, quia nesciunt quid faciunt</quote>. Non ergo peccatum eorum fuit gravissimum.</p>
               <p xml:id="TAca84-d1e2498-d1e379"> Praeterea, dominus dixit Pilato, Ioan. XIX, <quote xml:id="TAca84-d1e2498-Qd1e381">qui tradidit me tibi, maius peccatum habet</quote>. Ipse autem Pilatus fecit Christum crucifigi per suos ministros. Ergo videtur fuisse maius peccatum Iudae proditoris peccato crucifigentium Christum.</p>
               <p xml:id="TAca84-d1e2498-d1e384"> Praeterea, secundum philosophum, in V Ethic., <quote xml:id="TAca84-d1e2498-Qd1e386">nullus patitur iniustum volens</quote>, et, sicut ipse ibidem dicit, <quote xml:id="TAca84-d1e2498-Qd1e388">nullo patiente iniustum, nullus facit iniustum</quote>. Ergo volenti nullus facit iniustum. Sed Christus voluntarie est passus, ut supra habitum est. Non ergo iniustum fecerunt crucifixores Christi. Et ita eorum peccatum non est gravissimum.</p>
               <p xml:id="TAca84-d1e2498-d1e391"> Sed contra est quod super illud Matth. XXIII, <quote xml:id="TAca84-d1e2498-Qd1e393">et vos implete mensuram patrum vestrorum</quote>, dicit Chrysostomus, <quote xml:id="TAca84-d1e2498-Qd1e395">quantum ad veritatem, excesserunt mensuram patrum suorum. Illi enim homines occiderunt, isti Deum crucifixerunt</quote>.</p>
               <p xml:id="TAca84-d1e2498-d1e399"> Respondeo dicendum quod, sicut dictum est, principes Iudaeorum cognoverunt Christum, et si aliqua ignorantia fuit in eis, fuit ignorantia affectata, quae eos non poterat excusare. Et ideo peccatum eorum fuit gravissimum, tum ex genere peccati; tum ex malitia voluntatis. Minores autem Iudaei gravissime peccaverunt quantum ad genus peccati, in aliquo tamen diminuebatur eorum peccatum propter eorum ignorantiam. Unde super illud Luc. XXIII, nesciunt quid faciunt, dicit Beda, <quote xml:id="TAca84-d1e2498-Qd1e401">pro illis rogat qui nescierunt quod fecerunt, zelum Dei habentes, sed non secundum scientiam</quote>. Multo autem magis fuit excusabile peccatum gentilium per quorum manus Christus crucifixus est, qui legis scientiam non habebant.</p>
               <p xml:id="TAca84-d1e2498-d1e404"> Ad primum ergo dicendum quod excusatio illa domini non refertur ad principes Iudaeorum, sed ad minores de populo, sicut dictum est.</p>
               <p xml:id="TAca84-d1e2498-d1e406"> Ad secundum dicendum quod Iudas tradidit Christum, non Pilato, sed principibus sacerdotum, qui tradiderunt eum Pilato, secundum illud Ioan. XVIII, <quote xml:id="TAca84-d1e2498-Qd1e408">gens tua et pontifices tui tradiderunt te mihi</quote>. Horum tamen omnium peccatum fuit maius quam Pilati, qui timore Caesaris Christum occidit; et etiam quam peccatum militum, qui mandato praesidis Christum crucifixerunt; non ex cupiditate, sicut Iudas, nec ex invidia et odio, sicut principes sacerdotum.</p>
               <p xml:id="TAca84-d1e2498-d1e411"> Ad tertium dicendum quod Christus voluit quidem suam passionem, sicut et Deus eam voluit, iniquam tamen actionem Iudaeorum noluit. Et ideo occisores Christi ab iniustitia non excusantur. Et tamen ille qui occidit hominem, iniuriam facit non solum homini, sed etiam Deo et reipublicae, sicut etiam et ille qui occidit seipsum, ut philosophus dicit, in V Ethic. Unde David damnavit illum ad mortem qui <quote xml:id="TAca84-d1e2498-Qd1e413">non timuerat mittere manum ut occideret Christum domini</quote>, quamvis eo petente, ut legitur II Reg. I.</p>
            </div>
         </div>
      </body>
   </text>
</TEI>