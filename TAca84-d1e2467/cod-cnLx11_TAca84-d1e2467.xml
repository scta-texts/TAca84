<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 41</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 41</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2467"><!-- p3-q41 -->
            <head xml:id="TAca84-d1e2467-Hd1e97">Quaestio 41</head>
            <div xml:id="TAca84-d1e2467-Dd1e99">
               <head xml:id="TAca84-d1e2467-Hd1e101">Prooemium</head>
               <p xml:id="TAca84-d1e2467-d1e103"> Deinde considerandum est de tentatione Christi. Et circa hoc quaeruntur quatuor. Primo, utrum fuerit conveniens Christum tentari. Secundo, de loco tentationis. Tertio, de tempore. Quarto, de modo et ordine tentationum.</p>
            </div>
            <div xml:id="TAca84-d1e2467-Dd1e106">
               <head xml:id="TAca84-d1e2467-Hd1e108">Articulus 1</head>
               <p xml:id="TAca84-d1e2467-d1e110"> Ad primum sic proceditur. Videtur quod Christo tentari non conveniebat. Tentare enim est experimentum sumere. Quod quidem non fit nisi de re ignota. Sed virtus Christi erat nota etiam Daemonibus, dicitur enim Luc. IV, quod <quote xml:id="TAca84-d1e2467-Qd1e112">non sinebat Daemonia loqui, quia sciebant eum esse Christum</quote>. Ergo videtur quod non decuerit Christum tentari.</p>
               <p xml:id="TAca84-d1e2467-d1e115"> Praeterea, Christus ad hoc venerat ut opera Diaboli dissolveret, secundum illud I Ioan. III, <quote xml:id="TAca84-d1e2467-Qd1e117">in hoc apparuit filius Dei, ut dissolvat opera Diaboli</quote>. Sed non est eiusdem dissolvere opera alicuius, et ea pati. Et ita videtur inconveniens fuisse quod Christus pateretur se tentari a Diabolo.</p>
               <p xml:id="TAca84-d1e2467-d1e120"> Praeterea, triplex est tentatio, scilicet a carne, a mundo, a Diabolo. Sed Christus non fuit tentatus nec a carne nec a mundo. Ergo nec etiam debuit tentari a Diabolo.</p>
               <p xml:id="TAca84-d1e2467-d1e122"> Sed contra est quod dicitur Matth. IV, <quote xml:id="TAca84-d1e2467-Qd1e124">ductus est Iesus a spiritu in desertum, ut tentaretur a Diabolo</quote>.</p>
               <p xml:id="TAca84-d1e2467-d1e128"> Respondeo dicendum quod Christus tentari voluit, primo quidem, ut nobis contra tentationes auxilium ferret. Unde Gregorius dicit, in homilia, <quote xml:id="TAca84-d1e2467-Qd1e130">non erat indignum redemptori nostro quod tentari voluit, qui venerat et occidi, ut sic tentationes nostras suis tentationibus vinceret, sicut mortem nostram sua morte superavit</quote>. Secundo, propter nostram cautelam, ut nullus, quantumcumque sanctus, se existimet securum et immunem a tentatione. Unde etiam post Baptismum tentari voluit, quia, sicut Hilarius dicit, super Matth., <quote xml:id="TAca84-d1e2467-Qd1e132">in sanctificatis maxime Diaboli tentamenta grassantur, quia victoria magis est ei exoptanda de sanctis</quote>. Unde et Eccli. II dicitur, <quote xml:id="TAca84-d1e2467-Qd1e134">fili, accedens ad servitutem Dei, sta in iustitia et timore, et praepara animam tuam ad tentationem</quote>. Tertio, propter exemplum, ut scilicet nos instrueret qualiter Diaboli tentationes vincamus. Unde Augustinus dicit, in IV de Trin. <quote xml:id="TAca84-d1e2467-Qd1e136">quod Christus Diabolo se tentandum praebuit, ut ad superandas tentationes eius mediator esset, non solum per adiutorium, verum etiam per exemplum</quote>. Quarto, ut nobis fiduciam de sua misericordia largiretur. Unde dicitur Heb. IV, <quote xml:id="TAca84-d1e2467-Qd1e138">non habemus pontificem qui non possit compati infirmitatibus nostris, tentatum autem per omnia, pro similitudine, absque peccato</quote>.</p>
               <p xml:id="TAca84-d1e2467-d1e141"> Ad primum ergo dicendum quod, sicut Augustinus dicit, in IX de Civ. Dei, <quote xml:id="TAca84-d1e2467-Qd1e143">Christus tantum innotuit Daemonibus quantum voluit, non per id quod est vita aeterna, sed per quaedam temporalia suae virtutis effecta</quote>, ex quibus quandam coniecturam habebant Christum esse filium Dei. Sed quia rursus in eo quaedam signa humanae infirmitatis videbant, non pro certo cognoscebant eum esse filium Dei. Et ideo eum tentare voluit. Et hoc significatur Matth. IV, ubi dicitur quod postquam esuriit, accessit tentator ad eum, quia, ut Hilarius dicit, <quote xml:id="TAca84-d1e2467-Qd1e145">tentare Christum Diabolus non fuisset ausus, nisi in eo, per esuritionis infirmitatem, quae sunt hominis recognosceret</quote>. Et hoc etiam patet ex ipso modo tentandi, cum dixit, <quote xml:id="TAca84-d1e2467-Qd1e147">si filius Dei es</quote>. Quod exponens Gregorius dicit, <quote xml:id="TAca84-d1e2467-Qd1e149">quid sibi vult talis sermonis exorsus, nisi quia cognoverat Dei filium esse venturum, sed venisse per infirmitatem corporis non putabat?</quote>
               </p>
               <p xml:id="TAca84-d1e2467-d1e152"> Ad secundum dicendum quod Christus venerat dissolvere opera Diaboli, non potestative agendo, sed magis ab eo et eius membris patiendo, ut sic Diabolum vinceret iustitia, non potestate, sicut Augustinus dicit, XIII de Trin., quod <quote xml:id="TAca84-d1e2467-Qd1e154">Diabolus non potentia Dei, sed iustitia superandus fuit</quote>. Et ideo circa tentationem Christi considerandum est quod propria voluntate fecit, et quod a Diabolo passus fuit. Quod enim tentatori se offerret, fuit propriae voluntatis. Unde dicitur Matth. IV, <quote xml:id="TAca84-d1e2467-Qd1e156">ductus est Iesus in desertum a spiritu, ut tentaretur a Diabolo</quote>, quod Gregorius intelligendum dicit de spiritu sancto, ut scilicet illuc eum spiritus suus duceret, ubi eum ad tentandum spiritus malignus inveniret. Sed a Diabolo passus est quod assumeretur vel supra pinnaculum templi, vel etiam in montem excelsum valde. Nec est mirum, ut Gregorius dicit, si se ab illo permisit in montem duci, qui se permisit a membris ipsius crucifigi. Intelligitur autem a Diabolo assumptus, non quasi ex necessitate, sed quia, ut Origenes dicit, super Luc., <quote xml:id="TAca84-d1e2467-Qd1e158">sequebatur eum ad tentationem quasi athleta sponte procedens</quote>.</p>
               <p xml:id="TAca84-d1e2467-d1e161"> Ad tertium dicendum quod, sicut apostolus dicit, <quote xml:id="TAca84-d1e2467-Qd1e163">Christus in omnibus tentari voluit, absque peccato</quote>. Tentatio autem quae est ab hoste, potest esse sine peccato, quia fit per solam exteriorem suggestionem. Tentatio autem quae est a carne, non potest esse sine peccato, quia haec tentatio fit per delectationem et concupiscentiam; et, sicut Augustinus dicit, <quote xml:id="TAca84-d1e2467-Qd1e165">nonnullum peccatum est cum caro concupiscit adversus spiritum</quote>. Et ideo Christus tentari voluit ab hoste, sed non a carne.</p>
            </div>
            <div xml:id="TAca84-d1e2467-Dd1e169">
               <head xml:id="TAca84-d1e2467-Hd1e171">Articulus 2</head>
               <p xml:id="TAca84-d1e2467-d1e173"> Ad secundum sic proceditur. Videtur quod Christus non debuit tentari in deserto. Christus enim tentari voluit propter exemplum nostrum, ut dictum est. Sed exemplum debet manifeste proponi illis qui sunt per exemplum informandi. Non ergo debuit in deserto tentari.</p>
               <p xml:id="TAca84-d1e2467-d1e175"> Praeterea, Chrysostomus dicit, super Matth., quod <quote xml:id="TAca84-d1e2467-Qd1e177">tunc maxime instat Diabolus ad tentandum, cum viderit solitarios. Unde et in principio mulierem tentavit sine viro eam inveniens</quote>. Et sic videtur, per hoc quod in desertum ivit ut tentaretur, quod tentationi se exposuit. Cum ergo eius tentatio sit nostrum exemplum, videtur quod etiam alii debeant se ingerere ad tentationes suscipiendas. Quod tamen videtur esse periculosum, cum magis tentationum occasiones vitare debeamus.</p>
               <p xml:id="TAca84-d1e2467-d1e180"> Praeterea, Matth. IV ponitur secunda Christi tentatio qua <quote xml:id="TAca84-d1e2467-Qd1e182">Diabolus Christum assumpsit in sanctam civitatem, et statuit eum super pinnaculum templi</quote>, quod quidem non erat in deserto. Non ergo tentatus est solum in deserto.</p>
               <p xml:id="TAca84-d1e2467-d1e185"> Sed contra est quod dicitur Marc. I, quod <quote xml:id="TAca84-d1e2467-Qd1e187">erat Iesus in deserto quadraginta diebus et quadraginta noctibus, et tentabatur a Satana</quote>.</p>
               <p xml:id="TAca84-d1e2467-d1e191"> Respondeo dicendum quod, sicut dictum est, Christus propria voluntate se Diabolo exhibuit ad tentandum, sicut etiam propria voluntate se membris eius exhibuit ad occidendum, alioquin Diabolus eum advenire non auderet. Diabolus autem magis attentat aliquem cum est solitarius, quia, ut dicitur Eccle. IV, <quote xml:id="TAca84-d1e2467-Qd1e193">si quispiam praevaluerit contra unum, duo resistunt ei</quote>. Et inde est quod Christus in desertum exivit, quasi ad campum certaminis, ut ibi a Diabolo tentaretur. Unde Ambrosius dicit, super Luc., quod <quote xml:id="TAca84-d1e2467-Qd1e195">Christus agebatur in desertum consilio, ut Diabolum provocaret</quote>. Nam nisi ille certasset, scilicet Diabolus, non iste vicisset, idest Christus. Addit autem et alias rationes, dicens hoc Christum fecisse mysterio, ut Adam de exilio liberaret, qui scilicet de Paradiso in desertum eiectus est; exemplo, ut ostenderet nobis Diabolum ad meliora tendentibus invidere.</p>
               <p xml:id="TAca84-d1e2467-d1e198"> Ad primum ergo dicendum quod Christus proponitur omnibus in exemplum per fidem, secundum illud Heb. XII, <quote xml:id="TAca84-d1e2467-Qd1e200">aspicientes in auctorem fidei et consummatorem, Iesum</quote>. Fides autem, ut dicitur Rom. X, est ex auditu, non autem ex visu, quinimmo dicitur, Ioan. XX, <quote xml:id="TAca84-d1e2467-Qd1e202">beati qui non viderunt et crediderunt</quote>. Et ideo, ad hoc quod tentatio Christi esset nobis in exemplum, non oportet quod ab hominibus videretur, sed sufficiens fuit quod hominibus narraretur.</p>
               <p xml:id="TAca84-d1e2467-d1e205"> Ad secundum dicendum quod duplex est tentationis occasio. Una quidem ex parte hominis, puta cum aliquis se peccato propinquum facit, occasiones peccandi non evitans. Et talis occasio tentationis est vitanda, sicut dictum est Lot, Gen. XIX, <quote xml:id="TAca84-d1e2467-Qd1e207">ne steteris in omni regione circa Sodomam</quote>. Alia vero tentationis occasio est ex parte Diaboli, qui semper invidet ad meliora tendentibus, ut Ambrosius dicit. Et talis tentationis occasio non est vitanda. Unde dicit Chrysostomus, super Matth., quod <quote xml:id="TAca84-d1e2467-Qd1e209">non solum Christus ductus est in desertum a spiritu, sed omnes filii Dei habentes spiritum sanctum. Non enim sunt contenti sedere otiosi, sed spiritus sanctus urget eos aliquod magnum apprehendere opus, quod est esse in deserto quantum ad Diabolum, quia non est ibi iniustitia, in qua Diabolus delectatur. Omne etiam bonum opus est desertum quantum ad carnem et mundum, quia non est secundum voluntatem carnis et mundi</quote>. Talem autem occasionem tentationis dare Diabolo non est periculosum, quia maius est auxilium spiritus sancti, qui est perfecti operis auctor, quam impugnatio Diaboli invidentis.</p>
               <p xml:id="TAca84-d1e2467-d1e212"> Ad tertium dicendum quod quidam dicunt omnes tentationes factas fuisse in deserto. Quorum quidam dicunt quod Christus ductus est in sanctam civitatem, non realiter, sed secundum imaginariam visionem. Quidam autem dicunt quod etiam ipsa civitas sancta, idest Ierusalem, desertum dicitur, quia erat derelicta a Deo. Sed hoc non erat necessarium. Quia Marcus dicit quod in deserto tentabatur a Diabolo, non autem dicit quod solum in deserto.</p>
            </div>
            <div xml:id="TAca84-d1e2467-Dd1e215">
               <head xml:id="TAca84-d1e2467-Hd1e217">Articulus 3</head>
               <p xml:id="TAca84-d1e2467-d1e219"> Ad tertium sic proceditur. Videtur quod tentatio Christi non debuit esse post ieiunium. Dictum est enim supra quod Christum non decebat conversationis austeritas. Sed maximae austeritatis fuisse videtur quod quadraginta diebus et quadraginta noctibus nihil comederit, sic enim intelligitur <quote xml:id="TAca84-d1e2467-Qd1e221">quadraginta diebus et quadraginta noctibus ieiunasse</quote>, quia scilicet in illis diebus nullum omnino cibum sumpsit, ut Gregorius dicit. Ergo non videtur quod debuerit huiusmodi ieiunium tentationi praemittere.</p>
               <p xml:id="TAca84-d1e2467-d1e224"> Praeterea, Marci I dicitur quod <quote xml:id="TAca84-d1e2467-Qd1e226">erat in deserto quadraginta diebus et quadraginta noctibus, et tentabatur a Satana</quote>. Sed quadraginta diebus et quadraginta noctibus ieiunavit. Ergo videtur quod non post ieiunium, sed simul dum ieiunaret, sit tentatus a Diabolo.</p>
               <p xml:id="TAca84-d1e2467-d1e229"> Praeterea, Christus non legitur nisi semel ieiunasse. Sed non solum semel fuit tentatus a Diabolo, dicitur enim Luc. IV, quod, <quote xml:id="TAca84-d1e2467-Qd1e231">consummata omni tentatione, Diabolus recessit ab illo</quote> usque ad tempus. Sicut igitur secundae tentationi non praemisit ieiunium, ita nec primae praemittere debuit.</p>
               <p xml:id="TAca84-d1e2467-d1e234"> Sed contra est quod dicitur Matth. IV, <quote xml:id="TAca84-d1e2467-Qd1e236">cum ieiunasset quadraginta diebus et quadraginta noctibus</quote>, postea esuriit, et tunc accessit ad eum tentator.</p>
               <p xml:id="TAca84-d1e2467-d1e240"> Respondeo dicendum quod convenienter Christus post ieiunium tentari voluit. Primo quidem, propter exemplum. Quia, cum omnibus, sicut dictum est, immineat se contra tentationes tueri; per hoc quod ipse ante tentationem futuram ieiunavit, docuit quod per ieiunium nos oportet contra tentationes armari. Unde inter arma iustitiae apostolus ieiunia connumerat, II Cor. VI. Secundo, ut ostenderet quod etiam ieiunantes Diabolus aggreditur ad tentandum, sicut alios qui bonis operibus vacant. Et ideo, sicut post Baptismum, ita post ieiunium Christus tentatur. Unde Chrysostomus dicit, super Matth., <quote xml:id="TAca84-d1e2467-Qd1e242">ut discas quam magnum bonum est ieiunium, et qualiter scutum est adversus Diabolum; et quoniam post Baptismum non lasciviae, sed ieiunio intendere oportet; Christus ieiunavit, non ieiunio indigens, sed nos instruens</quote>. Tertio, quia post ieiunium secuta est esuries, quae dedit Diabolo audaciam eum aggrediendi, sicut dictum est. <quote xml:id="TAca84-d1e2467-Qd1e244">Cum autem esuriit dominus</quote>, ut Hilarius dicit, super Matth., <quote xml:id="TAca84-d1e2467-Qd1e246">non fuit ex subreptione inediae, sed naturae suae hominem dereliquit. Non enim erat a Deo Diabolus, sed a carne vincendus</quote>. Unde etiam, ut Chrysostomus dicit, <quote xml:id="TAca84-d1e2467-Qd1e248">non ultra processit in ieiunando quam Moyses et Elias, ne incredibilis videretur carnis assumptio</quote>.</p>
               <p xml:id="TAca84-d1e2467-d1e251"> Ad primum ergo dicendum quod Christum non decuit conversatio austerioris vitae, ut se communem exhiberet illis quibus praedicavit. Nullus autem debet assumere praedicationis officium, nisi prius fuerit purgatus et in virtute perfectus, sicut et de Christo dicitur, Act. I, quod <quote xml:id="TAca84-d1e2467-Qd1e253">coepit Iesus facere et docere</quote>. Et ideo Christus statim post Baptismum austeritatem vitae assumpsit, ut doceret post carnem edomitam oportere alios ad praedicationis officium transire, secundum illud apostoli, <quote xml:id="TAca84-d1e2467-Qd1e255">castigo corpus meum et in servitutem redigo, ne forte, aliis praedicans, ipse reprobus efficiar</quote>.</p>
               <p xml:id="TAca84-d1e2467-d1e258"> Ad secundum dicendum quod verbum illud Marci potest sic intelligi quod erat in deserto quadraginta diebus et quadraginta noctibus, quibus scilicet ieiunavit, quod autem dicitur, et tentabatur a Satana, intelligendum est, non in illis quadraginta diebus et quadraginta noctibus, sed post illos; eo quod Matthaeus dicit quod, cum ieiunasset quadraginta diebus et quadraginta noctibus, postea esuriit, ex quo sumpsit tentator occasionem accedendi ad ipsum. Unde et quod subditur, <quote xml:id="TAca84-d1e2467-Qd1e260">et Angeli ministrabant ei</quote>, consecutive intelligendum esse ostenditur ex hoc quod Matth. IV dicitur, tunc reliquit eum Diabolus, scilicet post tentationem, et ecce, Angeli accesserunt et ministrabant ei. Quod vero interponit Marcus, <quote xml:id="TAca84-d1e2467-Qd1e262">eratque cum bestiis</quote>, inducitur, secundum Chrysostomum, ad ostendendum quale erat desertum, quia scilicet erat invium hominibus et bestiis plenum. Tamen secundum expositionem Bedae, dominus tentatur quadraginta diebus et quadraginta noctibus. Sed hoc intelligendum est, non de illis tentationibus visibilibus quas narrant Matthaeus et Lucas, quae factae sunt post ieiunium, sed de quibusdam aliis impugnationibus quas forte illo ieiunii tempore Christus est a Diabolo passus.</p>
               <p xml:id="TAca84-d1e2467-d1e265"> Ad tertium dicendum quod, sicut Ambrosius dicit, super Luc., recessit Diabolus a Christo usque ad tempus, quia postea, non tentaturus, sed aperte pugnaturus advenit, tempore scilicet passionis. Et tamen per illam impugnationem videbatur Christum tentare de tristitia et odio proximorum, sicut in deserto de delectatione gulae et contemptu Dei per idololatriam.</p>
            </div>
            <div xml:id="TAca84-d1e2467-Dd1e269">
               <head xml:id="TAca84-d1e2467-Hd1e271">Articulus 4</head>
               <p xml:id="TAca84-d1e2467-d1e273"> Ad quartum sic proceditur. Videtur quod non fuerit conveniens tentationis modus et ordo. Tentatio enim Diaboli ad peccandum inducit. Sed si Christus subvenisset corporali fami convertendo lapides in panes, non peccasset, sicut non peccavit cum panes multiplicavit, quod non fuit minus miraculum, ut turbae esurienti subveniret. Ergo videtur quod nulla fuerit illa tentatio.</p>
               <p xml:id="TAca84-d1e2467-d1e275"> Praeterea, nullus persuasor convenienter persuadet contrarium eius quod intendit. Sed Diabolus, statuens Christum supra pinnaculum templi, intendebat eum de superbia seu vana gloria tentare. Ergo inconvenienter persuadet ei ut se mittat deorsum, quod est contrarium superbiae vel vanae gloriae, quae semper quaerit ascendere.</p>
               <p xml:id="TAca84-d1e2467-d1e277"> Praeterea, una tentatio conveniens est ut sit de uno peccato. Sed in tentatione quae fuit in monte, duo peccata persuasit, scilicet cupiditatem et idololatriam. Non ergo conveniens videtur fuisse tentationis modus.</p>
               <p xml:id="TAca84-d1e2467-d1e279"> Praeterea, tentationes ad peccata ordinantur. Sed septem sunt vitia capitalia, ut in secunda parte habitum est. Non autem tentat nisi de tribus, scilicet gula et vana gloria et cupiditate. Non ergo videtur sufficiens tentatio.</p>
               <p xml:id="TAca84-d1e2467-d1e282"> Praeterea, post victoriam omnium vitiorum, remanet homini tentatio superbiae vel vanae gloriae, quia <quote xml:id="TAca84-d1e2467-Qd1e284">superbia etiam bonis operibus insidiatur, ut pereant</quote>, sicut dicit Augustinus. Inconvenienter ergo Matthaeus ultimam ponit tentationem cupiditatis in monte, mediam autem inanis gloriae in templo, praesertim cum Lucas ordinet e converso.</p>
               <p xml:id="TAca84-d1e2467-d1e287"> Praeterea, Hieronymus dicit, super Matth., quod <quote xml:id="TAca84-d1e2467-Qd1e289">propositum Christi fuit Diabolum humilitate vincere, non potestate</quote>. Ergo non imperiose obiurgando eum repellere debuit, <quote xml:id="TAca84-d1e2467-Qd1e291">vade retro, Satana</quote>.</p>
               <p xml:id="TAca84-d1e2467-d1e294"> Praeterea, narratio Evangelii videtur falsum continere. Non enim videtur possibile quod Christus supra pinnaculum templi statui potuerit quin ab aliis videretur. Neque aliquis mons tam altus invenitur ut inde totus mundus inspici possit, ut sic ex eo potuerint Christo omnia regna mundi ostendi. Inconvenienter igitur videtur descripta Christi tentatio.</p>
               <p xml:id="TAca84-d1e2467-d1e296"> Sed contra est Scripturae auctoritas.</p>
               <p xml:id="TAca84-d1e2467-d1e298"> Respondeo dicendum quod tentatio quae est ab hoste, fit per modum suggestionis, ut Gregorius dicit. Non autem eodem modo potest aliquid omnibus suggeri, sed unicuique suggeritur aliquid ex his circa quae est affectus. Et ideo Diabolus hominem spiritualem non statim tentat de gravibus peccatis, sed paulatim a levioribus incipit, ut postmodum ad graviora perducat. Unde Gregorius, XXXI Moral., exponens illud Iob XXXIX, <quote xml:id="TAca84-d1e2467-Qd1e300">procul odoratur bellum, exhortationem ducum et ululatum exercitus, dicit, bene duces exhortari dicti sunt, exercitus ululare. Quia prima vitia deceptae menti quasi sub quadam ratione se ingerunt, sed innumera quae sequuntur, dum hanc ad omnem insaniam pertrahunt, quasi bestiali clamore confundunt</quote>. Et hoc idem Diabolus observavit in tentatione primi hominis. Nam primo sollicitavit mentem primi hominis de ligni vetiti esu, dicens, Gen. III, <quote xml:id="TAca84-d1e2467-Qd1e302">cur praecepit vobis Deus ut non comederetis de omni ligno Paradisi?</quote> Secundo, de inani gloria, cum dixit, <quote xml:id="TAca84-d1e2467-Qd1e304">aperientur oculi vestri</quote>. Tertio, perduxit tentationem ad extremam superbiam, cum dixit, <quote xml:id="TAca84-d1e2467-Qd1e306">eritis sicut dii, scientes bonum et malum</quote>. Et hunc etiam tentandi ordinem servavit in Christo. Nam primo tentavit ipsum de eo quod appetunt quantumcumque spirituales viri, scilicet de sustentatione corporalis naturae per cibum. Secundo, processit ad id in quo spirituales viri quandoque deficiunt, ut scilicet aliqua ad ostentationem operentur, quod pertinet ad inanem gloriam. Tertio, perduxit tentationem ad id quod iam non est spiritualium virorum, sed carnalium, scilicet ut divitias et gloriam mundi concupiscant usque ad contemptum Dei. Et ideo in primis duabus tentationibus dixit, si filius Dei es non autem in tertia, quae non potest spiritualibus convenire viris, qui sunt per adoptionem filii Dei, sicut et duae primae. His autem tentationibus Christus restitit testimoniis legis, non potestate virtutis, <quote xml:id="TAca84-d1e2467-Qd1e308">ut hoc ipso et hominem plus honoraret, et adversarium plus puniret, cum hostis generis humani non quasi a Deo, sed quasi ab homine vinceretur</quote>, sicut dicit Leo Papa.</p>
               <p xml:id="TAca84-d1e2467-d1e311"> Ad primum ergo dicendum quod uti necessariis ad sustentationem non est peccatum gulae, sed quod ex desiderio huius sustentationis homo aliquid inordinatum faciat, ad vitium gulae pertinere potest. Est autem inordinatum quod aliquis, ubi potest haberi recursus ad humana subsidia, pro solo corpore sustentando miraculose sibi cibum quaerere velit. Unde et dominus filiis Israel miraculose manna praebuit in deserto, ubi aliunde cibus haberi non potuit. Et similiter Christus in deserto turbas pavit miraculose, ubi aliter cibi haberi non poterant. Sed Christus ad subveniendum fami poterat aliter sibi providere quam miracula faciendo, sicut et Ioannes Baptista fecit, ut legitur Matth. III; vel etiam ad loca proxima properando. Et ideo reputabat Diabolus quod Christus peccaret, si ad subveniendum fami miracula facere attentaret, si esset purus homo.</p>
               <p xml:id="TAca84-d1e2467-d1e314"> Ad secundum dicendum quod per humiliationem exteriorem frequenter quaerit aliquis gloriam qua exaltetur circa spiritualia bona. Unde Augustinus dicit, in libro de sermone domini in monte, <quote xml:id="TAca84-d1e2467-Qd1e316">animadvertendum est non in solo rerum corporearum nitore atque pompa, sed etiam in ipsis sordibus lutosis esse posse iactantiam</quote>. Et ad hoc significandum, Diabolus Christo suasit ut, ad quaerendum gloriam spiritualem, corporaliter mitteret se deorsum.</p>
               <p xml:id="TAca84-d1e2467-d1e319"> Ad tertium dicendum quod divitias et honores mundi appetere peccatum est, quando huiusmodi inordinate appetuntur. Hoc autem praecipue manifestatur ex hoc quod pro huiusmodi adipiscendis homo aliquid inhonestum facit. Et ideo non fuit contentus Diabolus persuadere cupiditatem divitiarum et honorum, sed induxit ad hoc quod propter huiusmodi adipiscenda Christus eum adoraret, quod est maximum scelus, et contra Deum. Nec solum dixit, si adoraveris me, sed addidit, si cadens, quia, ut dicit Ambrosius, <quote xml:id="TAca84-d1e2467-Qd1e321">habet ambitio domesticum periculum, ut enim dominetur aliis, prius servit; et curvatur obsequio ut honore donetur; et, dum vult esse sublimior, fit remissior</quote>. Et similiter etiam in praecedentibus tentationibus ex appetitu unius peccati in aliud peccatum inducere est conatus, sicut ex desiderio cibi conatus est inducere in vanitatem sine causa miracula faciendi; et ex cupiditate gloriae conatus est ducere ad tentandum Deum per praecipitium.</p>
               <p xml:id="TAca84-d1e2467-d1e324"> Ad quartum dicendum quod, sicut dicit Ambrosius, super Luc., <quote xml:id="TAca84-d1e2467-Qd1e326">non dixisset Scriptura quod, consummata omni tentatione, Diabolus recessit ab illo, nisi in tribus praemissis esset omnium materia delictorum. Quia causae tentationum causae sunt cupiditatum, scilicet carnis oblectatio, spes gloriae, et aviditas potentiae</quote>.</p>
               <p xml:id="TAca84-d1e2467-d1e329"> Ad quintum dicendum quod, sicut Augustinus dicit, in libro de consensu Evang., <quote xml:id="TAca84-d1e2467-Qd1e331">incertum est quid prius factum sit, utrum regna terrae prius demonstrata sint ei, et postea in pinnaculum templi locatus sit; aut hoc prius, et illud postea. Nihil tamen ad rem, dum omnia facta esse manifestum sit</quote>. Videntur autem Evangelistae diversum ordinem tenuisse, quia quandoque ex inani gloria venitur ad cupiditatem, quandoque e converso.</p>
               <p xml:id="TAca84-d1e2467-d1e334"> Ad sextum dicendum quod Christus, cum passus fuisset tentationis iniuriam, dicente sibi Diabolo, <quote xml:id="TAca84-d1e2467-Qd1e336">si filius Dei es, mitte te deorsum</quote>, non est turbatus, nec Diabolum increpavit. Quando vero Diabolus Dei usurpavit sibi honorem, dicens, <quote xml:id="TAca84-d1e2467-Qd1e338">haec omnia tibi dabo si cadens adoraveris me</quote>, exasperatus est et repulit eum, dicens, vade, Satanas, ut nos illius discamus exemplo nostras quidem iniurias magnanimiter sustinere, Dei autem iniurias nec usque ad auditum sufferre.</p>
               <p xml:id="TAca84-d1e2467-d1e341"> Ad septimum dicendum quod, sicut Chrysostomus dicit, Diabolus sic Christum assumebat (in pinnaculum templi) <quote xml:id="TAca84-d1e2467-Qd1e343">ut ab omnibus videretur, ipse autem, nesciente Diabolo, sic agebat ut a nemine videretur</quote>. Quod autem dicit, ostendit ei omnia regna mundi et gloriam eorum, <quote xml:id="TAca84-d1e2467-Qd1e345">non est intelligendum quod videret ipsa regna vel civitates vel populos, vel aurum vel argentum, sed partes in quibus unumquodque regnum vel civitas posita est, Diabolus Christo digito demonstrabat, et uniuscuiusque regni honores et statum verbis exponebat</quote>. Vel, secundum Origenem, <quote xml:id="TAca84-d1e2467-Qd1e347">ostendit ei quomodo ipse per diversa vitia regnabat in mundo</quote>.</p>
            </div>
         </div>
      </body>
   </text>
</TEI>