<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 57</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 57</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2549"><!-- p3-q57 -->
            <head xml:id="TAca84-d1e2549-Hd1e97">Quaestio 57</head>
            <div xml:id="TAca84-d1e2549-Dd1e99">
               <head xml:id="TAca84-d1e2549-Hd1e101">Prooemium</head>
               <p xml:id="TAca84-d1e2549-d1e103"> Deinde considerandum est de ascensione Christi. Et circa hoc quaeruntur sex. Primo, utrum fuerit conveniens Christum ascendere. Secundo, secundum quam naturam conveniat sibi ascensio. Tertio, utrum propria virtute ascenderit. Quarto, utrum ascenderit super omnes caelos corporeos. Quinto, utrum ascenderit super omnes spirituales creaturas. Sexto, de effectu ascensionis.</p>
            </div>
            <div xml:id="TAca84-d1e2549-Dd1e106">
               <head xml:id="TAca84-d1e2549-Hd1e108">Articulus 1</head>
               <p xml:id="TAca84-d1e2549-d1e110"> Ad primum sic proceditur. Videtur quod non fuerit conveniens Christum ascendere. Dicit enim philosophus, in II de caelo, quod <quote xml:id="TAca84-d1e2549-Qd1e112">illa quae optimo modo se habent, possident suum bonum sine motu</quote>. Sed Christus optime se habuit, quia et secundum naturam divinam est summum bonum; et secundum humanam naturam est summe glorificatus. Ergo suum bonum habet sine motu. Sed ascensio est quidam motus. Ergo non fuit conveniens quod Christus ascenderet.</p>
               <p xml:id="TAca84-d1e2549-d1e115"> Praeterea, omne quod movetur, movetur propter aliquid melius. Sed Christo non fuit melius esse in caelo quam in terra, nihil enim accrevit sibi per hoc quod fuit in caelo, neque quantum ad animam neque quantum ad corpus. Ergo videtur quod Christus non debuit in caelum ascendere.</p>
               <p xml:id="TAca84-d1e2549-d1e117"> Praeterea, filius Dei humanam naturam assumpsit ad nostram salutem. Sed magis fuisset salutare hominibus quod semper conversaretur nobiscum in terris, ut ipse dixit discipulis suis, Luc. XVII, <quote xml:id="TAca84-d1e2549-Qd1e119">venient dies quando desideretis videre unum diem filii hominis, et non videbitis</quote>. Videtur ergo quod non fuerit conveniens Christum ascendere in caelum.</p>
               <p xml:id="TAca84-d1e2549-d1e122"> Praeterea, sicut Gregorius dicit, in XIV Moral., corpus Christi in nullo mutatum fuit post resurrectionem. Sed non immediate post resurrectionem ascendit in caelum, quia ipse dicit post resurrectionem, Ioan. XX, <quote xml:id="TAca84-d1e2549-Qd1e124">nondum ascendi ad patrem meum</quote>. Ergo videtur quod nec post quadraginta dies ascendere debuerit.</p>
               <p xml:id="TAca84-d1e2549-d1e128"> Sed contra est quod dominus dicit, Ioan. XX, <quote xml:id="TAca84-d1e2549-Qd1e130">ascendo ad patrem meum et patrem vestrum</quote>.</p>
               <p xml:id="TAca84-d1e2549-d1e133"> Respondeo dicendum quod locus debet esse proportionatus locato. Christus autem per resurrectionem vitam immortalem et incorruptibilem inchoavit. Locus autem in quo nos habitamus, est locus generationis et corruptionis, sed locus caelestis est locus incorruptionis. Et ideo non fuit conveniens quod Christus post resurrectionem remaneret in terris, sed conveniens fuit quod ascenderet in caelum.</p>
               <p xml:id="TAca84-d1e2549-d1e135"> Ad primum ergo dicendum quod illud optime se habens quod sine motu possidet suum bonum, est Deus, qui est omnino immutabilis, secundum illud Malach. III, <quote xml:id="TAca84-d1e2549-Qd1e137">ego dominus, et non mutor</quote>. Quaelibet autem creatura est aliquo modo mutabilis, ut patet per Augustinum, VIII super Gen. ad Litt. Et quia natura assumpta a filio Dei remansit creata, ut patet ex his quae supra dicta sunt, non est inconveniens si ei aliquis motus attribuatur.</p>
               <p xml:id="TAca84-d1e2549-d1e140"> Ad secundum dicendum quod per hoc quod Christus ascendit in caelum, nihil ei accrevit quantum ad ea quae sunt de essentia gloriae, sive secundum corpus sive secundum animam, tamen accrevit ei aliquid quantum ad loci decentiam, quod est ad bene esse gloriae. Non quod corpori eius aliquid aut perfectionis aut conservationis acquireretur ex corpore caelesti, sed solummodo propter quandam decentiam. Hoc autem aliquo modo pertinebat ad eius gloriam. Et de hac decentia gaudium quoddam habuit, non quidem quod tunc de novo de hoc gaudere inciperet quando in caelum ascendit; sed quia novo modo de hoc gavisus est, sicut de re impleta. Unde super illud Psalmi, <quote xml:id="TAca84-d1e2549-Qd1e142">delectationes in dextera tua usque in finem</quote>, dicit Glossa, <quote xml:id="TAca84-d1e2549-Qd1e144">delectatio et laetitia erit mihi in consessu tuo humanis obtutibus subtracto</quote>.</p>
               <p xml:id="TAca84-d1e2549-d1e147"> Ad tertium dicendum quod, licet praesentia corporalis Christi fuerit subtracta fidelibus per ascensionem, praesentia tamen divinitatis ipsius semper adest fidelibus, secundum quod ipse dicit, Matth. ult., <quote xml:id="TAca84-d1e2549-Qd1e149">ecce, ego vobiscum sunt omnibus diebus usque ad consummationem saeculi. Qui enim ascendit in caelos, non deserit adoptatos</quote>, ut Leo Papa dicit. Sed ipsa ascensio Christi in caelum, qua corporalem suam praesentiam nobis subtraxit, magis fuit utilis nobis quam praesentia corporalis fuisset. Primo quidem, propter fidei augmentum, quae est de non visis. Unde ipse dominus dicit Ioan. XVI, quod spiritus sanctus adveniens arguet mundum de iustitia, scilicet eorum qui credunt, ut Augustinus dicit, super Ioan., <quote xml:id="TAca84-d1e2549-Qd1e151">ipsa quippe fidelium comparatio infidelium est vituperatio</quote>. Unde subdit, <quote xml:id="TAca84-d1e2549-Qd1e153">quia ad patrem vado, et iam non videbitis me, beati enim qui non vident, et credunt. Erit itaque nostra iustitia de qua mundus arguitur, quoniam in me, quem non videbitis, credetis</quote>. Secundo, ad spei sublevationem. Unde ipse dicit, Ioan. XIV, <quote xml:id="TAca84-d1e2549-Qd1e155">si abiero et praeparavero vobis locum, iterum veniam, et accipiam vos ad meipsum, ut ubi ego sum, et vos sitis</quote>. Per hoc enim quod Christus humanam naturam assumptam in caelo collocavit, dedit nobis spem illuc perveniendi, quia <quote xml:id="TAca84-d1e2549-Qd1e157">ubi fuerit corpus, illuc congregabuntur et aquilae</quote>, ut dicitur Matth. XXIV. Unde et Mich. II dicitur, <quote xml:id="TAca84-d1e2549-Qd1e160">ascendit pandens iter ante eos</quote>. Tertio, ad erigendum caritatis affectum in caelestia. Unde dicit apostolus, Coloss. III, <quote xml:id="TAca84-d1e2549-Qd1e162">quae sursum sunt quaerite, ubi Christus est in dextera Dei sedens, quae sursum sunt sapite, non quae super terram</quote>. Ut enim dicitur Matth. VI, <quote xml:id="TAca84-d1e2549-Qd1e164">ubi est thesaurus tuus, ibi est et cor tuum</quote>. Et quia spiritus sanctus est amor nos in caelestia rapiens, ideo dominus dicit discipulis, Ioan. XVI, <quote xml:id="TAca84-d1e2549-Qd1e166">expedit vobis ut ego vadam. Si enim non abiero, Paraclitus non veniet ad vos, si autem abiero, mittam eum ad vos</quote>. Quod exponens Augustinus, super Ioan., dicit, <quote xml:id="TAca84-d1e2549-Qd1e168">non potestis capere spiritum quandiu secundum carnem nosse persistitis Christum. Christo autem discedente corporaliter, non solum spiritus sanctus, sed et pater et filius illis affuit spiritualiter</quote>.</p>
               <p xml:id="TAca84-d1e2549-d1e171"> Ad quartum dicendum quod, licet Christo resurgenti in vitam immortalem congrueret locus caelestis, tamen ascensionem distulit, ut veritas resurrectionis comprobaretur. Unde dicitur Act. I, quod <quote xml:id="TAca84-d1e2549-Qd1e173">post passionem suam praebuit seipsum vivum discipulis in multis argumentis per dies quadraginta</quote>. Ubi dicit Glossa quaedam quod, <quote xml:id="TAca84-d1e2549-Qd1e175">quia quadraginta horas mortuus fuerat, quadraginta diebus se vivere confirmat. Vel per quadraginta dies tempus praesentis saeculi, quo Christus in Ecclesia conversatur, potest intelligi, secundum quod homo constat ex quatuor elementis, et eruditur contra transgressionem Decalogi</quote>.</p>
            </div>
            <div xml:id="TAca84-d1e2549-Dd1e179">
               <head xml:id="TAca84-d1e2549-Hd1e181">Articulus 2</head>
               <p xml:id="TAca84-d1e2549-d1e183"> Ad secundum sic proceditur. Videtur quod ascendere in caelum conveniat Christo secundum naturam divinam. Dicitur enim in Psalmo, <quote xml:id="TAca84-d1e2549-Qd1e185">ascendit Deus in iubilatione</quote>; et Deut. XXXIII, <quote xml:id="TAca84-d1e2549-Qd1e187">ascensor caeli auxiliator tuus</quote>. Sed ista dicuntur de Deo etiam ante Christi incarnationem. Ergo Christo convenit ascendere in caelum secundum quod Deus.</p>
               <p xml:id="TAca84-d1e2549-d1e190"> Praeterea, eiusdem est ascendere in caelum cuius est descendere de caelo, secundum illud Ioan. III, <quote xml:id="TAca84-d1e2549-Qd1e192">nemo ascendit in caelum nisi qui de caelo descendit</quote>; et Ephes. IV, <quote xml:id="TAca84-d1e2549-Qd1e194">qui descendit, ipse est et qui ascendit</quote>. Sed Christus descendit de caelo, non secundum quod homo, sed secundum quod Deus, non enim humana eius natura ante in caelo fuerat, sed divina. Ergo videtur quod Christus ascendit in caelum secundum quod Deus.</p>
               <p xml:id="TAca84-d1e2549-d1e197"> Praeterea, Christus sua ascensione ascendit ad patrem. Sed ad patris aequalitatem non pervenit secundum quod homo, sic enim dicit, <quote xml:id="TAca84-d1e2549-Qd1e199">maior me est</quote>, ut habetur Ioan. XIV. Ergo videtur quod Christus ascendit secundum quod Deus.</p>
               <p xml:id="TAca84-d1e2549-d1e202"> Sed contra est quod, Ephes. IV, super illud, <quote xml:id="TAca84-d1e2549-Qd1e204">quod autem ascendit, quid est nisi quia descendit</quote>, dicit Glossa, <quote xml:id="TAca84-d1e2549-Qd1e206">constat quod secundum humanitatem Christus descendit et ascendit</quote>.</p>
               <p xml:id="TAca84-d1e2549-d1e210"> Respondeo dicendum quod ly secundum quod duo potest notare, scilicet conditionem ascendentis, et causam ascensionis. Et si quidem designet conditionem ascendentis, tunc ascendere non potest convenire Christo secundum conditionem divinae naturae. Tum quia nihil est deitate altius, quo possit ascendere. Tum etiam quia ascensio est motus localis, qui divinae naturae non competit, quae est immobilis et inlocalis. Sed per hunc modum ascensio competit Christo secundum humanam naturam, quae continetur loco, et motui subiici potest. Unde sub hoc sensu poterimus dicere quod Christus ascendit in caelum secundum quod homo, non secundum quod Deus. Si vero ly secundum quod designet causam ascensionis, cum etiam Christus ex virtute divinitatis in caelum ascenderit, non autem ex virtute humanae naturae, dicendum erit quod Christus ascendit in caelum, non secundum quod homo, sed secundum quod Deus. Unde Augustinus dicit, in sermone de ascensione, <quote xml:id="TAca84-d1e2549-Qd1e212">de nostro fuit quod filius Dei pependit in cruce, de suo quod ascendit</quote>.</p>
               <p xml:id="TAca84-d1e2549-d1e215"> Ad primum ergo dicendum quod auctoritates illae prophetice dicuntur de Deo secundum quod erat incarnandus. Potest tamen dici quod ascendere, etsi non proprie conveniat divinae naturae, potest tamen ei metaphorice convenire, prout scilicet dicitur in corde hominis ascendere, quando cor hominis se subiicit et humiliat Deo. Et eodem modo metaphorice dicitur ascendere respectu cuiuslibet creaturae, ex eo quod eam subiicit sibi.</p>
               <p xml:id="TAca84-d1e2549-d1e217"> Ad secundum dicendum quod ipse idem est qui ascendit et qui descendit. Dicit enim Augustinus, in libro de symbolo, <quote xml:id="TAca84-d1e2549-Qd1e219">quis est qui descendit? Deus homo. Quis est qui ascendit? Idem ipse Deus homo</quote>. Descensus tamen duplex attribuitur Christo. Unus quidem, quo dicitur descendisse de caelo. Qui quidem attribuitur Deo homini secundum quod Deus. Non enim est iste descensus intelligendus secundum motum localem, sed secundum exinanitionem, qua, cum in forma Dei esset, servi formam suscepit. Sicut enim dicitur exinanitus, non ex eo quod suam plenitudinem amitteret, sed ex eo quod nostram parvitatem suscepit; ita dicitur descendisse de caelo, non quia caelum deseruerit, sed quia naturam terrenam assumpsit in unitatem personae. Alius autem est descensus quo descendit in inferiores partes terrae, ut dicitur Ephes. IV. Qui quidem est descensus localis. Unde competit Christo secundum conditionem humanae naturae.</p>
               <p xml:id="TAca84-d1e2549-d1e222"> Ad tertium dicendum quod Christus dicitur ad patrem ascendere, inquantum ascendit ad consessum paternae dexterae. Quod quidem convenit Christo aliqualiter secundum divinam naturam, aliqualiter autem secundum humanam, ut infra dicetur.</p>
            </div>
            <div xml:id="TAca84-d1e2549-Dd1e225">
               <head xml:id="TAca84-d1e2549-Hd1e227">Articulus 3</head>
               <p xml:id="TAca84-d1e2549-d1e229"> Ad tertium sic proceditur. Videtur quod Christus non ascenderit propria virtute. Dicitur enim Marci ult. quod <quote xml:id="TAca84-d1e2549-Qd1e231">dominus Iesus, postquam locutus est discipulis, assumptus est in caelum</quote>. Et Act. I dicitur quod, <quote xml:id="TAca84-d1e2549-Qd1e233">videntibus illis, elevatus est, et nubes suscepit eum ab oculis eorum</quote>. Sed illud quod assumitur et elevatur, ab alio videtur moveri. Ergo Christus non propria virtute, sed aliena, ferebatur in caelum.</p>
               <p xml:id="TAca84-d1e2549-d1e236"> Praeterea, corpus Christi fuit terrenum, sicut et corpora nostra. Corpori autem terreno contra naturam est ferri sursum. Nullus autem motus est propria virtute eius quod contra naturam movetur. Ergo Christus non ascendit in caelum propria virtute.</p>
               <p xml:id="TAca84-d1e2549-d1e238"> Praeterea, propria virtus Christi est virtus divina. Sed motus ille non videtur fuisse ex virtute divina, quia, cum virtus divina sit infinita, motus ille fuisset in instanti; et sic non potuisset videntibus discipulis elevari in caelum, ut dicitur Act. I. Ergo videtur quod Christus non ascenderit propria virtute.</p>
               <p xml:id="TAca84-d1e2549-d1e240"> Sed contra est quod dicitur Isaiae LXIII, <quote xml:id="TAca84-d1e2549-Qd1e242">iste formosus in stola sua, gradiens in multitudine fortitudinis suae</quote>. Et Gregorius dicit, in homilia ascensionis, <quote xml:id="TAca84-d1e2549-Qd1e244">notandum est quod Elias in curru legitur ascendisse, ut videlicet aperte demonstraretur quia homo purus adiutorio indigebat alieno. Redemptor autem noster non curru, non Angelis sublevatus legitur, quia qui fecerat omnia, super omnia sua virtute ferebatur</quote>.</p>
               <p xml:id="TAca84-d1e2549-d1e248"> Respondeo dicendum quod in Christo est duplex natura, divina scilicet et humana. Unde secundum utramque naturam potest accipi propria virtus eius. Sed secundum humanam naturam potest accipi duplex virtus Christi. Una quidem naturalis, quae procedit ex principiis naturae. Et tali virtute manifestum est quod Christus non ascendit. Alia autem virtus in humana natura est virtus gloriae. Secundum quam Christus in caelum ascendit. Cuius quidem virtutis rationem quidam accipiunt ex natura quintae essentiae, quae est lux, ut dicunt, quam ponunt esse de compositione humani corporis, et per eam elementa contraria conciliari in unum. Ita quod in statu huius mortalitatis natura elementaris in corporibus humanis dominatur, et ideo, secundum naturam elementi praedominantis, corpus humanum naturali virtute deorsum fertur. In statu autem gloriae praedominabitur natura caelestis, secundum cuius inclinationem et virtutem corpus Christi, et alia sanctorum corpora, feruntur in caelum. Sed de hac opinione et in prima parte habitum est; et infra magis agetur, in tractatu de resurrectione communi. Hac autem opinione praetermissa, alii assignant rationem praedictae virtutis ex parte animae glorificatae, ex cuius redundantia glorificabitur corpus, ut Augustinus dicit, ad Dioscorum. Erit enim tanta obedientia corporis gloriosi ad animam beatam ut, sicut Augustinus dicit, XXII de Civ. Dei, <quote xml:id="TAca84-d1e2549-Qd1e250">ubi volet spiritus, ibi erit protinus corpus, nec volet aliquid quod nec spiritum possit decere nec corpus</quote>. Decet autem corpus gloriosum et immortale esse in loco caelesti, sicut dictum est. Et ideo ex virtute animae volentis corpus Christi ascendit in caelum. Sicut autem corpus efficitur gloriosum, ita, ut Augustinus dicit, super Ioan., <quote xml:id="TAca84-d1e2549-Qd1e252">participatione Dei fit anima beata</quote>. Unde prima origo ascensionis in caelum est virtus divina. Sic igitur Christus ascendit in caelum propria virtute, primo quidem, virtute divina; secundo, virtute animae glorificatae moventis corpus prout vult.</p>
               <p xml:id="TAca84-d1e2549-d1e255"> Ad primum ergo dicendum quod, sicut Christus dicitur propria virtute surrexisse, et tamen est suscitatus a patre, eo quod est eadem virtus patris et filii; ita etiam Christus propria virtute ascendit in caelum, et tamen a patre est elevatus et assumptus.</p>
               <p xml:id="TAca84-d1e2549-d1e257"> Ad secundum dicendum quod ratio illa probat quod Christus non ascenderit in caelum propria virtute quae est humanae naturae naturalis. Ascendit tamen in caelum propria virtute quae est virtus divina; et propria virtute quae est animae beatae. Et licet ascendere sursum sit contra naturam humani corporis secundum statum praesentem, in quo corpus non est omnino subiectum spiritui non tamen erit contra naturam neque violentum corpori glorioso, cuius tota natura est omnino subiecta spiritui.</p>
               <p xml:id="TAca84-d1e2549-d1e259"> Ad tertium dicendum quod, etsi virtus divina sit infinita, et infinite operetur quantum est ex parte operantis, tamen effectus virtutis eius recipitur in rebus secundum earum capacitatem, et secundum Dei dispositionem. Corpus autem non est capax ut in instanti localiter moveatur, quia oportet quod commetiatur se spatio, secundum cuius divisionem dividitur tempus, ut probatur VI Physic. Et ideo non oportet quod corpus motum a Deo moveatur in instanti, sed movetur ea velocitate qua Deus disponit.</p>
            </div>
            <div xml:id="TAca84-d1e2549-Dd1e263">
               <head xml:id="TAca84-d1e2549-Hd1e265">Articulus 4</head>
               <p xml:id="TAca84-d1e2549-d1e267"> Ad quartum sic proceditur. Videtur quod Christus non ascenderit super omnes caelos. Dicitur enim in Psalmo, <quote xml:id="TAca84-d1e2549-Qd1e269">dominus in templo sancto suo, dominus, in caelo sedes eius</quote>. Quod autem est in caelo, non est supra caelum. Ergo Christus non ascendit super omnes caelos.</p>
               <p xml:id="TAca84-d1e2549-d1e272"> Praeterea, duo corpora non possunt esse in eodem loco. Cum igitur non sit transitus de extremo in extremum nisi per medium, videtur quod Christus non potuisset ascendere super omnes caelos nisi caelum divideretur. Quod est impossibile.</p>
               <p xml:id="TAca84-d1e2549-d1e274"> Praeterea, Act. I dicitur quod <quote xml:id="TAca84-d1e2549-Qd1e276">nubes suscepit eum ab oculis eorum</quote>. Sed nubes non possunt elevari supra caelum. Ergo Christus non ascendit super omnes caelos.</p>
               <p xml:id="TAca84-d1e2549-d1e279"> Praeterea, ibi credimus Christum in perpetuum permansurum quo ascendit. Sed quod contra naturam est, non potest esse sempiternum, quia id quod est secundum naturam, est ut in pluribus et frequentius. Cum ergo contra naturam sit corpori terreno esse supra caelum, videtur quod corpus Christi supra caelum non ascenderit.</p>
               <p xml:id="TAca84-d1e2549-d1e282"> Sed contra est quod dicitur Ephes. IV, <quote xml:id="TAca84-d1e2549-Qd1e284">ascendit super omnes caelos, ut adimpleret omnia</quote>.</p>
               <p xml:id="TAca84-d1e2549-d1e287"> Respondeo dicendum quod, quanto aliqua corpora perfectius participant bonitatem divinam, tanto sunt superiora corporali ordine, qui est ordo localis. Unde videmus quod corpora quae sunt magis formalia, sunt naturaliter superiora, ut patet per philosophum, in IV Physic., et in II de caelo, per formam enim unumquodque corpus participat divinum esse, ut patet in I Physic. Plus autem participat de divina bonitate corpus per gloriam quam quodcumque corpus naturale per formam suae naturae. Et inter cetera corpora gloriosa, manifestum est quod corpus Christi maiori refulget gloria. Unde convenientissimum est sibi quod sit supra omnia corpora constitutum in alto. Et ideo, super illud Ephes. IV, <quote xml:id="TAca84-d1e2549-Qd1e289">ascendens in altum</quote>, dicit Glossa, <quote xml:id="TAca84-d1e2549-Qd1e291">loco et dignitate</quote>.</p>
               <p xml:id="TAca84-d1e2549-d1e294"> Ad primum ergo dicendum quod sedes Dei dicitur esse in caelo, non sicut in continente, sed magis sicut in contento. Unde non oportet aliquam partem caeli eo superiorem esse, sed ipsum esse super omnes caelos, sicut et in Psalmo dicitur, <quote xml:id="TAca84-d1e2549-Qd1e296">elevata est magnificentia tua super caelos, Deus</quote>.</p>
               <p xml:id="TAca84-d1e2549-d1e299"> Ad secundum dicendum quod, quamvis de natura corporis non sit quod possit esse in eodem loco cum alio corpore, tamen potest hoc Deus facere per miraculum quod in eodem loco possint esse, sicut et fecit <quote xml:id="TAca84-d1e2549-Qd1e301">corpus Christi ut de clauso utero beatae virginis exiret, et quod intravit ianuis clausis</quote>, sicut dicit beatus Gregorius. Corpori ergo Christi convenire potest esse cum alio corpore in eodem loco, non ex proprietate corporis, sed per virtutem divinam assistentem et hoc operantem.</p>
               <p xml:id="TAca84-d1e2549-d1e304"> Ad tertium dicendum quod nubes illa non praebuit adminiculum Christo ascendenti per modum vehiculi, sed apparuit in signum divinitatis, secundum quod gloria Dei Israel apparebat super tabernaculum in nube.</p>
               <p xml:id="TAca84-d1e2549-d1e306"> Ad quartum dicendum quod corpus gloriosum non habet ex principiis suae naturae quod possit in caelo aut supra caelum esse, sed habet hoc ex anima beata, ex qua recipit gloriam. Et sicut motus gloriosi corporis sursum non est violentus, ita nec quies violenta. Unde nihil prohibet eam esse sempiternam.</p>
            </div>
            <div xml:id="TAca84-d1e2549-Dd1e309">
               <head xml:id="TAca84-d1e2549-Hd1e311">Articulus 5</head>
               <p xml:id="TAca84-d1e2549-d1e313"> Ad quintum sic proceditur. Videtur quod corpus Christi non ascenderit super omnem creaturam spiritualem. Eorum enim quae non dicuntur secundum rationem unam, non potest convenienter fieri comparatio. Sed locus non eadem ratione attribuitur corporibus et spiritualibus creaturis, ut patet ex his quae dicta sunt in prima parte. Ergo videtur quod non possit dici corpus Christi ascendisse super omnem creaturam spiritualem.</p>
               <p xml:id="TAca84-d1e2549-d1e315"> Praeterea, Augustinus dicit, in libro de vera Relig., quod omni corpori spiritus praefertur. Sed nobiliori rei sublimior debetur locus. Ergo videtur quod Christus non ascenderit super omnem spiritualem creaturam.</p>
               <p xml:id="TAca84-d1e2549-d1e317"> Praeterea, in omni loco est aliquod corpus, cum nihil sit vacuum in natura. Si ergo nullum corpus obtinet altiorem locum quam spiritus in ordine naturalium corporum, nullus locus erit supra omnem spiritualem creaturam. Non ergo corpus Christi potuit ascendere super omnem spiritualem creaturam.</p>
               <p xml:id="TAca84-d1e2549-d1e319"> Sed contra est quod dicitur Ephes. I, <quote xml:id="TAca84-d1e2549-Qd1e321">constituit illum super omnem principatum et potestatem, et supra omne nomen quod nominatur sive in hoc saeculo sive in futuro</quote>.</p>
               <p xml:id="TAca84-d1e2549-d1e325"> Respondeo dicendum quod tanto alicui rei debetur altior locus, quanto est nobilior, sive debeatur ei locus per modum contactus corporalis, sicut corporibus; sive per modum contactus spiritualis, sicut spiritualibus substantiis. Exinde enim spiritualibus substantiis debetur secundum quandam congruentiam locus caelestis, qui est supremus locorum, quia illae substantiae sunt supremae in ordine substantiarum. Corpus autem Christi, licet, considerando conditionem naturae corporeae, sit infra spirituales substantias; considerando tamen dignitatem unionis qua est personaliter Deo coniunctum, excellit dignitatem omnium spiritualium substantiarum. Et ideo, secundum praedictae congruentiae rationem, debetur sibi locus altior ultra omnem creaturam etiam spiritualem. Unde et Gregorius dicit, in homilia ascensionis, quod <quote xml:id="TAca84-d1e2549-Qd1e327">qui fecerat omnia, super omnia sua virtute ferebatur</quote>.</p>
               <p xml:id="TAca84-d1e2549-d1e330"> Ad primum ergo dicendum quod, licet alia ratione attribuatur locus corporali et spirituali substantiae, tamen hoc est in utraque ratione commune, quod digniori rei attribuitur superior locus.</p>
               <p xml:id="TAca84-d1e2549-d1e332"> Ad secundum dicendum quod ratio illa procedit de corpore Christi secundum conditionem naturae corporeae, non autem secundum rationem unionis.</p>
               <p xml:id="TAca84-d1e2549-d1e334"> Ad tertium dicendum quod comparatio ista potest attendi vel secundum rationem locorum, et sic nullus locus est tam altus quod excedat dignitatem spiritualis substantiae; secundum quod procedit obiectio. Vel secundum dignitatem eorum quibus attribuitur locus. Et sic corpori Christi debetur ut sit supra spirituales creaturas.</p>
            </div>
            <div xml:id="TAca84-d1e2549-Dd1e337">
               <head xml:id="TAca84-d1e2549-Hd1e339">Articulus 6</head>
               <p xml:id="TAca84-d1e2549-d1e341"> Ad sextum sic proceditur. Videtur quod ascensio Christi non sit causa nostrae salutis. Christus enim fuit causa nostrae salutis inquantum salutem nostram meruit. Sed per ascensionem nihil nobis meruit, quia ascensio pertinet ad praemium exaltationis eius; non est autem idem meritum et praemium, sicut nec via et terminus. Ergo videtur quod ascensio Christi non fuit causa nostrae salutis.</p>
               <p xml:id="TAca84-d1e2549-d1e343"> Praeterea, si ascensio Christi est causa nostrae salutis, maxime hoc videtur quantum ad hoc quod ascensio eius sit causa nostrae ascensionis. Sed hoc collatum est nobis per eius passionem, quia, ut dicitur Heb. X, <quote xml:id="TAca84-d1e2549-Qd1e345">habemus fiduciam in introitu sanctorum per sanguinem ipsius</quote>. Ergo videtur quod ascensio Christi non fuit causa nostrae salutis.</p>
               <p xml:id="TAca84-d1e2549-d1e348"> Praeterea, salus per Christum nobis collata est sempiterna, secundum illud Isaiae li, <quote xml:id="TAca84-d1e2549-Qd1e350">salus autem mea in sempiternum erit</quote>. Sed Christus non ascendit in caelum ut ibi in sempiternum esset, dicitur enim Act. I, <quote xml:id="TAca84-d1e2549-Qd1e352">quemadmodum vidistis eum ascendentem in caelum, ita veniet</quote>. Legitur etiam multis sanctis se demonstrasse in terris post suam ascensionem, sicut de Paulo legitur Act. IX. Ergo videtur quod eius ascensio non sit causa nostrae salutis.</p>
               <p xml:id="TAca84-d1e2549-d1e355"> Sed contra est quod ipse dicit, Ioan. XVI, expedit vobis ut ego vadam, idest, ut recedam a vobis per ascensionem.</p>
               <p xml:id="TAca84-d1e2549-d1e358"> Respondeo dicendum quod ascensio Christi est causa nostrae salutis dupliciter, uno modo, ex parte nostra; alio modo, ex parte ipsius. Ex parte quidem nostra, inquantum per Christi ascensionem mens nostra movetur in ipsum. Quia per eius ascensionem, sicut supra dictum est, primo quidem datur locus fidei; secundo, spei; tertio, caritati. Quarto etiam, per hoc reverentia nostra augetur ad ipsum, dum iam non existimamus eum sicut hominem terrenum, sed sicut Deum caelestem, sicut et apostolus dicit, II Cor. V, <quote xml:id="TAca84-d1e2549-Qd1e360">etsi cognovimus secundum carnem Christum, idest, mortalem, per quod putavimus eum tantum hominem</quote>, ut Glossa exponit, <quote xml:id="TAca84-d1e2549-Qd1e362">sed nunc iam non novimus</quote>. Ex parte autem sua, quantum ad ea quae ipse fecit ascendens propter nostram salutem. Et primo quidem, viam nobis praeparavit ascendendi in caelum, secundum quod ipse dicit, Ioan. XIV, <quote xml:id="TAca84-d1e2549-Qd1e364">vado parare vobis locum</quote>; et Mich. II, <quote xml:id="TAca84-d1e2549-Qd1e366">ascendit pandens iter ante eos</quote>. Quia enim ipse est caput nostrum, oportet illuc sequi membra quo caput praecessit, unde dicitur Ioan. XIV, <quote xml:id="TAca84-d1e2549-Qd1e368">ut ubi sum ego, et vos sitis</quote>. Et in huius signum, animas sanctorum quas de Inferno eduxerat, in caelum traduxit, secundum illud Psalmi, <quote xml:id="TAca84-d1e2549-Qd1e371">ascendens in altum captivam duxit captivitatem</quote>, quia scilicet eos qui fuerant a Diabolo captivati, secum duxit in caelum, quasi in locum peregrinum humanae naturae, bona captione captivos, utpote per victoriam acquisitos. Secundo quia, sicut pontifex in veteri testamento intrabat sanctuarium ut assisteret Deo pro populo, ita et Christus intravit in caelum <quote xml:id="TAca84-d1e2549-Qd1e373">ad interpellandum pro nobis</quote>, ut dicitur Heb. VII. Ipsa enim repraesentatio sui ex natura humana, quam in caelum intulit, est quaedam interpellatio pro nobis, ut, ex quo Deus humanam naturam sic exaltavit in Christo, etiam eorum misereatur pro quibus filius Dei humanam naturam assumpsit. Tertio ut, in caelorum sede quasi Deus et dominus constitutus, exinde divina dona hominibus mitteret, secundum illud Ephes. IV, <quote xml:id="TAca84-d1e2549-Qd1e375">ascendit super omnes caelos ut adimpleret omnia</quote>, scilicet donis suis, secundum Glossam.</p>
               <p xml:id="TAca84-d1e2549-d1e378"> Ad primum ergo dicendum quod ascensio Christi est causa nostrae salutis, non per modum meriti, sed per modum efficientiae, sicut supra de resurrectione dictum est.</p>
               <p xml:id="TAca84-d1e2549-d1e380"> Ad secundum dicendum quod passio Christi est causa nostrae ascensionis in caelum, proprie loquendo, per remotionem peccati prohibentis, et per modum meriti. Ascensio autem Christi est directe causa ascensionis nostrae, quasi inchoando ipsam in capite nostro, cui oportet membra coniungi.</p>
               <p xml:id="TAca84-d1e2549-d1e382"> Ad tertium dicendum quod Christus, semel ascendens in caelum, adeptus est sibi et nobis in perpetuum ius et dignitatem mansionis caelestis. Cui tamen dignitati non derogat si ex aliqua dispensatione Christus quandoque corporaliter ad terram descendat, vel ut ostendat se omnibus, sicut in iudicio; vel ut ostendat se alicui specialiter, sicut Paulo, ut habetur Act. IX. Et ne aliquis credat hoc factum fuisse, non Christo ibi corporaliter praesente, sed aliqualiter apparente, contrarium apparet per hoc quod ipse apostolus dicit, I Cor. XV, ad confirmandam resurrectionis fidem, <quote xml:id="TAca84-d1e2549-Qd1e384">novissime omnium, tanquam abortivo, visus est et mihi</quote>, quae quidem visio veritatem resurrectionis non probaret nisi ipsum verum corpus visum fuisset ab eo.</p>
            </div>
         </div>
      </body>
   </text>
</TEI>