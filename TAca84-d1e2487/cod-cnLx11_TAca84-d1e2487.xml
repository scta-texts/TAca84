<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 45</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 45</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2487"><!-- p3-q45 -->
            <head xml:id="TAca84-d1e2487-Hd1e97">Quaestio 45</head>
            <div xml:id="TAca84-d1e2487-Dd1e99">
               <head xml:id="TAca84-d1e2487-Hd1e101">Prooemium</head>
               <p xml:id="TAca84-d1e2487-d1e103"> Deinde considerandum est de transfiguratione Christi. Et circa hoc quaeruntur quatuor. Primo, utrum conveniens fuerit Christum transfigurari. Secundo, utrum claritas transfigurationis fuerit claritas gloriosa. Tertio, de testibus transfigurationis. Quarto, de testimonio paternae vocis.</p>
            </div>
            <div xml:id="TAca84-d1e2487-Dd1e106">
               <head xml:id="TAca84-d1e2487-Hd1e108">Articulus 1</head>
               <p xml:id="TAca84-d1e2487-d1e110"> Ad primum sic proceditur. Videtur quod non fuerit conveniens Christum transfigurari. Non enim competit vero corpori ut in diversas figuras mutetur, sed corpori phantastico. Corpus autem Christi non fuit phantasticum, sed verum, ut supra habitum est. Ergo videtur quod transfigurari non debuit.</p>
               <p xml:id="TAca84-d1e2487-d1e112"> Praeterea, figura est in quarta specie qualitatis, claritas autem est in tertia, cum sit sensibilis qualitas. Assumptio ergo claritatis a Christo transfiguratio dici non debet.</p>
               <p xml:id="TAca84-d1e2487-d1e114"> Praeterea, corporis gloriosi sunt quatuor dotes, ut infra dicetur, scilicet impassibilitas, agilitas, subtilitas et claritas. Non ergo magis debuit transfigurari secundum assumptionem claritatis, quam secundum assumptionem aliarum dotium.</p>
               <p xml:id="TAca84-d1e2487-d1e116"> Sed contra est quod dicitur Matth. XVII, quod Iesus transfiguratus est ante tres discipulorum suorum.</p>
               <p xml:id="TAca84-d1e2487-d1e119"> Respondeo dicendum quod dominus discipulos suos, praenuntiata sua passione, induxerat eos ad suae passionis sequelam. Oportet autem ad hoc quod aliquis directe procedat in via, quod finem aliqualiter praecognoscat, sicut sagittator non recte iaciet sagittam nisi prius signum prospexerit in quod iaciendum est. Unde et Thomas dixit, Ioan. XIV, <quote xml:id="TAca84-d1e2487-Qd1e121">domine, nescimus quo vadis, et quomodo possumus viam scire?</quote> Et hoc praecipue necessarium est quando via est difficilis et aspera, et iter laboriosum, finis vero iucundus. Christus autem per passionem ad hoc pervenit ut gloriam obtineret, non solum animae, quam habuit a principio suae conceptionis, sed etiam corporis, secundum illud Luc. ult., <quote xml:id="TAca84-d1e2487-Qd1e123">haec oportuit Christum pati, et ita intrare in gloriam suam</quote>. Ad quam etiam perducit eos qui vestigia suae passionis sequuntur, secundum illud Act. XIV, <quote xml:id="TAca84-d1e2487-Qd1e125">per multas tribulationes oportet nos intrare in regnum caelorum</quote>. Et ideo conveniens fuit ut discipulis suis gloriam suae claritatis ostenderet (quod est ipsum transfigurari), cui suos configurabit, secundum illud Philipp. III, <quote xml:id="TAca84-d1e2487-Qd1e127">reformabit corpus humilitatis nostrae, configuratum corpori claritatis suae</quote>. Unde Beda dicit, super Marcum, <quote xml:id="TAca84-d1e2487-Qd1e129">pia provisione factum est ut, contemplatione semper manentis gaudii ad breve tempus delibata fortius adversa tolerarent</quote>.</p>
               <p xml:id="TAca84-d1e2487-d1e132"> Ad primum ergo dicendum quod, sicut Hieronymus dicit, super Matth., nemo putet Christum per hoc quod transfiguratus dicitur, <quote xml:id="TAca84-d1e2487-Qd1e134">pristinam formam et faciem perdidisse, vel amisisse corporis veritatem et assumpsisse corpus spirituale vel aereum. Sed quomodo transformatus sit, Evangelista demonstrat, dicens, resplenduit facies eius sicut sol, vestimenta autem eius facta sunt alba sicut nix. Ubi splendor faciei ostenditur, et candor describitur vestium, non substantia tollitur, sed gloria commutatur</quote>.</p>
               <p xml:id="TAca84-d1e2487-d1e137"> Ad secundum dicendum quod figura circa extremitatem corporis consideratur, est enim figura <quote xml:id="TAca84-d1e2487-Qd1e139">quae termino vel terminis comprehenditur</quote>. Et ideo omnia illa quae circa extremitatem corporis considerantur ad figuram quodammodo pertinere videntur. Sicut autem color, ita et claritas corporis non transparentis in eius superficie attenditur. Et ideo assumptio claritatis transfiguratio dicitur.</p>
               <p xml:id="TAca84-d1e2487-d1e142"> Ad tertium dicendum quod, inter praedictas quatuor dotes, sola claritas est qualitas ipsius personae in seipsa, aliae vero tres dotes non percipiuntur nisi in aliquo actu vel motu, seu passione. Ostendit igitur Christus in seipso aliqua illarum trium dotium indicia, puta agilitatis, cum supra undas maris ambulavit; subtilitatis, quando de clauso utero virginis exivit; impassibilitatis, quando de manibus Iudaeorum, vel praecipitare vel lapidare eum volentium, illaesus evasit. Nec tamen propter illas transfiguratus dicitur, sed propter solam claritatem, quae pertinet ad aspectum personae ipsius.</p>
            </div>
            <div xml:id="TAca84-d1e2487-Dd1e145">
               <head xml:id="TAca84-d1e2487-Hd1e147">Articulus 2</head>
               <p xml:id="TAca84-d1e2487-d1e149"> Ad secundum sic proceditur. Videtur quod illa claritas non fuit claritas gloriosa. Dicit enim quaedam Glossa Bedae, super illud Matth. XVII, <quote xml:id="TAca84-d1e2487-Qd1e151">transfiguratus est coram eis, in corpore, inquit, mortali ostendit, non immortalitatem, sed claritatem similem futurae immortalitati</quote>. Sed claritas gloriae est claritas immortalitatis. Non ergo illa claritas quam Christus discipulis ostendit, fuit claritas gloriae.</p>
               <p xml:id="TAca84-d1e2487-d1e154"> Praeterea, super illud Luc. IX, <quote xml:id="TAca84-d1e2487-Qd1e156">non gustabunt mortem nisi videant regnum Dei</quote>, dicit Glossa Bedae, <quote xml:id="TAca84-d1e2487-Qd1e158">idest, glorificationem corporis in imaginaria repraesentatione futurae beatitudinis</quote>. Sed imago alicuius rei non est ipsa res. Ergo claritas illa non fuit claritas beatitudinis.</p>
               <p xml:id="TAca84-d1e2487-d1e161"> Praeterea, claritas gloriae non est nisi in corpore humano. Sed claritas illa transfigurationis apparuit non solum in corpore Christi, sed etiam in vestimentis eius, et in nube lucida quae discipulos obumbravit. Ergo videtur quod illa claritas non fuit claritas gloriae.</p>
               <p xml:id="TAca84-d1e2487-d1e163"> Sed contra est quod, super illud Matth. XVII, <quote xml:id="TAca84-d1e2487-Qd1e165">transfiguratus est ante eos</quote>, dicit Hieronymus, <quote xml:id="TAca84-d1e2487-Qd1e167">qualis futurus est tempore iudicii, talis apostolis apparuit</quote>. Et super illud Matth. XVI, <quote xml:id="TAca84-d1e2487-Qd1e169">donec videant filium hominis venientem in regno suo</quote>, dicit Chrysostomus, <quote xml:id="TAca84-d1e2487-Qd1e171">volens monstrare quid est illa gloria in qua postea venturus est, eis in praesenti vita revelavit, sicut possibile erat eos discere, ut neque in domini morte iam doleant</quote>.</p>
               <p xml:id="TAca84-d1e2487-d1e175"> Respondeo dicendum quod claritas illa quam Christus in transfiguratione assumpsit, fuit claritas gloriae quantum ad essentiam, non tamen quantum ad modum essendi. Claritas enim corporis gloriosi derivatur ab animae claritate, sicut Augustinus dicit, in epistola ad Dioscorum. Et similiter claritas corporis Christi in transfiguratione derivata est a divinitate ipsius, ut Damascenus dicit, et a gloria animae eius. Quod enim a principio conceptionis Christi gloria animae non redundaret ad corpus, ex quadam dispensatione divina factum est, ut in corpore passibili nostrae redemptionis expleret mysteria, sicut supra dictum est. Non tamen per hoc adempta est potestas Christo derivandi gloriam animae ad corpus. Et hoc quidem fecit, quantum ad claritatem, in transfiguratione, aliter tamen quam in corpore glorificato. Nam ad corpus glorificatum redundat claritas ab anima sicut quaedam qualitas permanens corpus afficiens. Unde fulgere corporaliter non est miraculosum in corpore glorioso. Sed ad corpus Christi in transfiguratione derivata est claritas a divinitate et anima eius, non per modum qualitatis immanentis et afficientis ipsum corpus, sed magis per modum passionis transeuntis, sicut cum aer illuminatur a sole. Unde ille fulgor tunc in corpore Christi apparens miraculosus fuit, sicut et hoc ipsum quod ambulavit super undas maris. Unde Dionysius dicit, in epistola IV, ad Caium, <quote xml:id="TAca84-d1e2487-Qd1e177">super hominem operatur Christus ea quae sunt hominis, et hoc monstrat virgo supernaturaliter concipiens, et aqua instabilis materialium et terrenorum pedum sustinens gravitatem</quote>. Unde non est dicendum, sicut Hugo de sancto Victore dixit, quod Christus assumpserit dotes claritatis in transfiguratione, agilitatis ambulando super mare, et subtilitatis egrediendo de clauso utero virginis, quia dos nominat quandam qualitatem immanentem corpori glorioso. Sed miraculose habuit ea quae pertinent ad dotes. Et est simile, quantum ad animam, de visione qua Paulus vidit Deum in raptu, ut in secunda parte dictum est.</p>
               <p xml:id="TAca84-d1e2487-d1e180"> Ad primum ergo dicendum quod ex illo verbo non ostenditur quod claritas Christi non fuerit claritas gloriae, sed quod non fuit claritas corporis gloriosi, quia corpus Christi nondum erat immortale. Sicut enim dispensative factum est ut in Christo gloria animae non redundaret ad corpus, ita fieri potuit dispensative ut redundaret quantum ad dotem claritatis, et non quantum ad dotem impassibilitatis.</p>
               <p xml:id="TAca84-d1e2487-d1e182"> Ad secundum dicendum quod illa claritas dicitur imaginaria fuisse, non quin esset vera claritas gloriae, sed quia erat quaedam imago repraesentans illam gloriae perfectionem secundum quam corpus erit gloriosum.</p>
               <p xml:id="TAca84-d1e2487-d1e184"> Ad tertium dicendum quod, sicut claritas quae erat in corpore Christi repraesentabat futuram claritatem corporis eius, ita claritas vestimentorum eius designat futuram claritatem sanctorum, quae superabitur a claritate Christi, sicut candor nivis superatur a candore solis. Unde Gregorius dicit, XXXII Moral., quod <quote xml:id="TAca84-d1e2487-Qd1e186">vestimenta Christi facta sunt splendentia, quia in supernae claritatis culmine sancti omnes ei luce iustitiae fulgentes adhaerebunt. Vestium enim nomine iustos, quos sibi adiunget, significat</quote>, secundum illud Isaiae XLIX, <quote xml:id="TAca84-d1e2487-Qd1e188">his omnibus velut ornamento vestieris</quote>. Nubes autem lucida significat spiritus sancti gloriam, vel virtutem paternam, ut Origenes dicit, per quam sancti in futura gloria protegentur. Quamvis etiam convenienter significare posset claritatem mundi innovati, quae erit sanctorum tabernaculum. Unde, Petro disponente tabernacula facere, nubes lucida discipulos obumbravit.</p>
            </div>
            <div xml:id="TAca84-d1e2487-Dd1e192">
               <head xml:id="TAca84-d1e2487-Hd1e194">Articulus 3</head>
               <p xml:id="TAca84-d1e2487-d1e196"> Ad tertium sic proceditur. Videtur quod non convenienter inducti fuerint testes transfigurationis. Unusquisque enim maxime perhibere potest testimonium de notis. Sed qualis esset futura gloria, tempore transfigurationis Christi nulli homini per experimentum erat adhuc notum, sed solis Angelis. Ergo testes transfigurationis magis debuerunt esse Angeli quam homines.</p>
               <p xml:id="TAca84-d1e2487-d1e198"> Praeterea, testes veritatis non decet aliqua fictio, sed veritas. Moyses autem et Elias non ibi vere affuerunt, sed imaginarie, dicit enim quaedam Glossa super illud Luc. IX, <quote xml:id="TAca84-d1e2487-Qd1e200">erant autem Moyses et Elias etc., sciendum est, inquit, non corpus vel animas Moysi vel Eliae ibi apparuisse, sed in subiecta creatura illa corpora fuisse formata. Potest etiam credi ut angelico ministerio hoc factum esset, ut Angeli eorum personas assumerent</quote>. Non ergo videtur quod fuerint convenientes testes.</p>
               <p xml:id="TAca84-d1e2487-d1e203"> Praeterea, Act. X dicitur quod Christo <quote xml:id="TAca84-d1e2487-Qd1e205">omnes prophetae testimonium perhibent</quote>. Ergo non soli Moyses et Elias debuerunt adesse tanquam testes, sed etiam omnes prophetae.</p>
               <p xml:id="TAca84-d1e2487-d1e208"> Praeterea, gloria Christi fidelibus omnibus repromittitur, quos per suam transfigurationem ad illius gloriae desiderium accendere voluit. Non ergo solos Petrum et Iacobum et Ioannem in testimonium suae transfigurationis assumere debuit, sed omnes discipulos.</p>
               <p xml:id="TAca84-d1e2487-d1e211"> In contrarium est evangelicae Scripturae auctoritas.</p>
               <p xml:id="TAca84-d1e2487-d1e213"> Respondeo dicendum quod Christus transfigurari voluit ut gloriam suam hominibus ostenderet, et ad eam desiderandam homines provocaret, sicut supra dictum est. Ad gloriam autem aeternae beatitudinis adducuntur homines per Christum, non solum qui post eum fuerunt, sed etiam qui eum praecesserunt, unde, eo ad passionem properante, tam <quote xml:id="TAca84-d1e2487-Qd1e215">turbae quae sequebantur, quam quae praecedebant ei, clamabant, hosanna</quote>, ut dicitur Matth. XXI, quasi salutem ab eo petentes. Et ideo conveniens fuit ut de praecedentibus ipsum testes adessent, scilicet Moyses et Elias; et de sequentibus, scilicet Petrus, Iacobus et Ioannes; ut <quote xml:id="TAca84-d1e2487-Qd1e217">in ore duorum vel trium testium staret hoc verbum</quote>.</p>
               <p xml:id="TAca84-d1e2487-d1e220"> Ad primum ergo dicendum quod Christus per suam transfigurationem manifestavit discipulis corporis gloriam, quae ad solos homines pertinet. Et ideo convenienter non Angeli, sed homines pro testibus ad hoc inducuntur.</p>
               <p xml:id="TAca84-d1e2487-d1e222"> Ad secundum dicendum quod illa Glossa dicitur esse sumpta ex libro qui intitulatur de mirabilibus sacrae Scripturae, qui non est liber authenticus, sed falso adscribitur Augustino. Et ideo illi Glossae non est standum. Dicit enim Hieronymus, super Matth., <quote xml:id="TAca84-d1e2487-Qd1e224">considerandum est quod Scribis et Pharisaeis de caelo signa poscentibus, dare noluit, hic vero, ut apostolorum augeat fidem, dat signum de caelo, Elia inde descendente quo conscenderat, et Moyse ab Inferis resurgente</quote>. Quod non est sic intelligendum quasi anima Moysi suum corpus resumpserit, sed quod anima eius apparuit per aliquod corpus assumptum, sicut Angeli apparent. Elias autem apparuit in proprio corpore, non quidem de caelo Empyreo allatus, sed de aliquo eminenti loco, in quem fuerat in curru igneo raptus.</p>
               <p xml:id="TAca84-d1e2487-d1e227"> Ad tertium dicendum quod, sicut Chrysostomus dicit, super Matth., Moyses et Elias in medium adducuntur propter multas rationes. Prima est haec. Quia enim turbae dicebant eum esse Eliam vel Ieremiam aut unum ex prophetis, capita prophetarum secum ducit, ut saltem hinc appareat differentia servorum et domini. Secunda ratio est, quia Moyses legem dedit, Elias pro gloria domini aemulator fuit. Unde per hoc quod simul cum Christo apparent, excluditur calumnia Iudaeorum accusantium Christum tanquam transgressorem legis, et blasphemum Dei sibi gloriam usurpantem. Tertia ratio est, ut ostendat se habere potestatem mortis et vitae, et esse iudicem mortuorum et vivorum, per hoc quod Moysen iam mortuum, et Eliam adhuc viventem, secum ducit. Quarta ratio est quia, sicut Lucas dicit, loquebantur cum eo <quote xml:id="TAca84-d1e2487-Qd1e229">de excessu, quem completurus erat in Ierusalem</quote>, idest de passione et morte sua. Et ideo, ut super hoc discipulorum animos confirmaret, inducit eos in medium qui se morti exposuerunt pro Deo, nam Moyses cum periculo mortis se obtulit Pharaoni, Elias vero regi Achab. Quinta ratio est, quia volebat ut discipuli eius aemularentur Moysi mansuetudinem, et zelum Eliae. Sextam rationem addit Hilarius, ut ostenderet scilicet se per legem, quam dedit Moyses, et per prophetas, inter quos fuit Elias praecipuus, esse praedicatum.</p>
               <p xml:id="TAca84-d1e2487-d1e232"> Ad quartum dicendum quod alta mysteria non sunt omnibus exponenda immediate, sed per maiores suo tempore ad alios debent devenire. Et ideo, ut Chrysostomus dicit, <quote xml:id="TAca84-d1e2487-Qd1e234">assumpsit tres tanquam potiores</quote>. Nam Petrus excellens fuit in dilectione quam habuit ad Christum et iterum in potestate sibi commissa; Ioannes vero in privilegio amoris quo a Christo diligebatur propter suam virginitatem, et iterum propter praerogativam evangelicae doctrinae; Iacobus autem propter praerogativam martyrii. Et tamen hos ipsos noluit hoc quod viderant aliis annuntiare ante resurrectionem, ne, ut Hieronymus dicit, <quote xml:id="TAca84-d1e2487-Qd1e236">incredibile esset, pro rei magnitudine; et, post tantam gloriam, sequens crux scandalum faceret; vel etiam totaliter impediretur a populo; et ut, cum essent spiritu sancto repleti, tunc gestorum spiritualium testes essent</quote>.</p>
            </div>
            <div xml:id="TAca84-d1e2487-Dd1e241">
               <head xml:id="TAca84-d1e2487-Hd1e243">Articulus 4</head>
               <p xml:id="TAca84-d1e2487-d1e245"> Ad quartum sic proceditur. Videtur quod inconvenienter additum fuerit testimonium paternae vocis dicentis, <quote xml:id="TAca84-d1e2487-Qd1e247">hic est filius meus dilectus</quote>. Quia, ut dicitur Iob XXXIII, <quote xml:id="TAca84-d1e2487-Qd1e249">semel loquitur Deus, et secundo idipsum non repetit</quote>. Sed in Baptismo hoc ipsum paterna vox fuerat protestata. Non ergo fuit conveniens quod hoc iterum protestaretur in transfiguratione.</p>
               <p xml:id="TAca84-d1e2487-d1e252"> Praeterea, in Baptismo, simul cum voce paterna, affuit spiritus sanctus in specie columbae. Quod in transfiguratione factum non fuit. Non ergo conveniens videtur fuisse patris protestatio.</p>
               <p xml:id="TAca84-d1e2487-d1e254"> Praeterea, Christus docere incoepit post Baptismum. Et tamen in Baptismo vox patris ad eum audiendum homines non induxerat. Ergo nec in transfiguratione inducere debuit.</p>
               <p xml:id="TAca84-d1e2487-d1e256"> Praeterea, non debent aliquibus dici ea quae ferre non possunt, secundum illud Ioan. XVI, <quote xml:id="TAca84-d1e2487-Qd1e258">adhuc habeo vobis multa dicere, quae non potestis portare modo</quote>. Sed discipuli vocem patris ferre non potuerunt, dicitur enim Matth. XVII quod <quote xml:id="TAca84-d1e2487-Qd1e260">audientes discipuli ceciderunt in faciem suam et timuerunt valde</quote>. Ergo non debuit vox paterna ad eos fieri.</p>
               <p xml:id="TAca84-d1e2487-d1e264"> In contrarium est auctoritas evangelicae Scripturae.</p>
               <p xml:id="TAca84-d1e2487-d1e266"> Respondeo dicendum quod adoptio filiorum Dei est per quandam conformitatem imaginis ad Dei filium naturalem. Quod quidem fit dupliciter, primo quidem, per gratiam viae, quae est conformitas imperfecta; secundo, per gloriam, quae est conformitas perfecta; secundum illud I Ioan. III, <quote xml:id="TAca84-d1e2487-Qd1e268">nunc filii Dei sumus, et nondum apparuit quid erimus, scimus quoniam, cum apparuerit, similes ei erimus, quoniam videbimus eum sicuti est</quote>. Quia igitur gratiam per Baptismum consequimur, in transfiguratione autem praemonstrata est claritas futurae gloriae, ideo tam in Baptismo quam in transfiguratione conveniens fuit manifestare naturalem Christi filiationem testimonio patris, quia solus est perfecte conscius illius perfectae generationis, simul cum filio et spiritu sancto.</p>
               <p xml:id="TAca84-d1e2487-d1e271"> Ad primum ergo dicendum quod illud verbum referendum est ad aeternam Dei locutionem, qua Deus pater verbum unicum protulit sibi coaeternum. Et tamen potest dici quod idem corporali voce Deus bis protulerit, non tamen propter idem, sed ad ostendendum diversum modum quo homines participare possunt similitudinem filiationis aeternae.</p>
               <p xml:id="TAca84-d1e2487-d1e273"> Ad secundum dicendum quod sicut in Baptismo, ubi declaratum fuit mysterium primae regenerationis, ostensa est operatio totius Trinitatis, per hoc quod fuit ibi filius incarnatus, apparuit spiritus sanctus in specie columbae, et pater fuit ibi declaratus in voce; ita etiam in transfiguratione, quae est sacramentum secundae regenerationis, tota Trinitas apparuit, pater in voce, filius in homine, spiritus sanctus in nube clara; quia sicut in Baptismo dat innocentiam, quae per simplicitatem columbae designatur, ita in resurrectione dabit electis suis claritatem gloriae et refrigerium ab omni malo, quae designantur in nube lucida.</p>
               <p xml:id="TAca84-d1e2487-d1e275"> Ad tertium dicendum quod Christus venerat gratiam actualiter dare, gloriam vero verbo promittere. Et ideo convenienter in transfiguratione inducuntur homines ut ipsum audiant, non autem in Baptismo.</p>
               <p xml:id="TAca84-d1e2487-d1e277"> Ad quartum dicendum quod conveniens fuit discipulos voce paterna terreri et prosterni, ut ostenderetur quod excellentia illius gloriae quae tunc demonstrabatur, excedit omnem sensum et facultatem mortalium, secundum illud Exod. XXXIII, <quote xml:id="TAca84-d1e2487-Qd1e279">non videbit me homo et vivet</quote>. Et hoc est quod Hieronymus dicit, super Matth., quod <quote xml:id="TAca84-d1e2487-Qd1e281">humana fragilitas conspectum maioris gloriae ferre non sustinet</quote>. Ab hac autem fragilitate sanantur homines per Christum, eos in gloriam adducendo. Quod significatur per hoc quod dixit eis, <quote xml:id="TAca84-d1e2487-Qd1e283">surgite, nolite timere</quote>.</p>
            </div>
         </div>
      </body>
   </text>
</TEI>