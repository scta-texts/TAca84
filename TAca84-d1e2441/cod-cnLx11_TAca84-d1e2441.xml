<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 36</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 36</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2441"><!-- p3-q36 -->
            <head xml:id="TAca84-d1e2441-Hd1e97">Quaestio 36</head>
            <div xml:id="TAca84-d1e2441-Dd1e99">
               <head xml:id="TAca84-d1e2441-Hd1e101">Prooemium</head>
               <p xml:id="TAca84-d1e2441-d1e103"> Deinde considerandum est de manifestatione Christi nati. Et circa hoc quaeruntur octo. Primo, utrum nativitas Christi debuerit omnibus esse manifesta. Secundo, utrum debuerit aliquibus manifestari. Tertio, quibus manifestari debuerit. Quarto, utrum ipse se debuerit manifestare, vel potius manifestari per alios. Quinto, per quae alia manifestari debuerit. Sexto, de ordine manifestationum. Septimo, de stella per quam manifestata fuit eius nativitas. Octavo, de veneratione magorum, qui per stellam nativitatem Christi cognoverunt.</p>
            </div>
            <div xml:id="TAca84-d1e2441-Dd1e106">
               <head xml:id="TAca84-d1e2441-Hd1e108">Articulus 1</head>
               <p xml:id="TAca84-d1e2441-d1e110"> Ad primum sic proceditur. Videtur quod Christi nativitas debuerit omnibus esse manifesta. Impletio enim debet promissioni respondere. Sed de promissione adventus Christi dicitur in Psalmo, <quote xml:id="TAca84-d1e2441-Qd1e112">Deus manifeste veniet</quote>. Venit autem per carnis nativitatem. Ergo videtur quod eius nativitas debuit esse toti mundo manifesta.</p>
               <p xml:id="TAca84-d1e2441-d1e115"> Praeterea, I ad Tim. I dicitur, <quote xml:id="TAca84-d1e2441-Qd1e117">Christus in hunc mundum venit peccatores salvos facere</quote>. Sed hoc non fit nisi inquantum eis gratia Christi manifestatur, secundum illud Tit. II, <quote xml:id="TAca84-d1e2441-Qd1e119">apparuit gratia salvatoris nostri Dei omnibus hominibus, erudiens nos ut, abnegantes impietatem et saecularia desideria, sobrie et pie et iuste vivamus in hoc saeculo</quote>. Ergo videtur quod Christi nativitas debuerit esse omnibus manifesta.</p>
               <p xml:id="TAca84-d1e2441-d1e122"> Praeterea, Deus super omnia pronior est ad miserendum, secundum illud Psalmi, <quote xml:id="TAca84-d1e2441-Qd1e124">miserationes eius super omnia opera eius</quote>. Sed in secundo adventu, quo iustitias iudicabit, veniet omnibus manifestus, secundum illud Matth. XXIV, <quote xml:id="TAca84-d1e2441-Qd1e126">sicut fulgur exit ab oriente et paret usque in occidentem, ita erit adventus filii hominis</quote>. Ergo multo magis primus, quo natus est in mundo secundum carnem, debuit omnibus esse manifestus.</p>
               <p xml:id="TAca84-d1e2441-d1e129"> Sed contra est quod dicitur Isaiae XLV, <quote xml:id="TAca84-d1e2441-Qd1e131">tu es Deus absconditus, sanctus Israel, salvator</quote>. Et Isaiae LIII, <quote xml:id="TAca84-d1e2441-Qd1e133">quasi absconditus est vultus eius et despectus</quote>.</p>
               <p xml:id="TAca84-d1e2441-d1e137"> Respondeo dicendum quod nativitas Christi non debuit omnibus communiter esse manifesta. Primo quidem, quia per hoc impedita fuisset humana redemptio, quae per crucem eius peracta est, quia, ut dicitur I ad Cor. II, <quote xml:id="TAca84-d1e2441-Qd1e139">si cognovissent, nunquam dominum gloriae crucifixissent</quote>. Secundo, quia hoc diminuisset meritum fidei, per quam venerat homines iustificare, secundum illud Rom. III, <quote xml:id="TAca84-d1e2441-Qd1e141">iustitia Dei per fidem Iesu Christi</quote>. Si enim manifestis indiciis, Christo nascente, eius nativitas omnibus appareret, iam tolleretur ratio fidei, quae est <quote xml:id="TAca84-d1e2441-Qd1e143">argumentum non apparentium</quote>, ut dicitur Heb. XI. Tertio, quia per hoc venisset in dubium veritas humanitatis ipsius. Unde Augustinus dicit, in epistola ad Volusianum, <quote xml:id="TAca84-d1e2441-Qd1e145">si nullas ex parvulo in iuventutem mutaret aetates, nullos cibos, nullos caperet somnos, nonne opinionem confirmaret erroris, nec hominem verum ullo modo suscepisse crederetur, et, dum omnia mirabiliter facit, auferret quod misericorditer fecit?</quote>
               </p>
               <p xml:id="TAca84-d1e2441-d1e148"> Ad primum ergo dicendum quod auctoritas illa intelligitur de adventu Christi ad iudicium, secundum quod Glossa ibidem exponit.</p>
               <p xml:id="TAca84-d1e2441-d1e150"> Ad secundum dicendum quod de gratia Dei salvatoris erudiendi erant omnes homines ad salutem, non in principio nativitatis eius, sed postea, tempore procedente, postquam operatus esset salutem in medio terrae. Unde, post passionem et resurrectionem suam, dixit discipulis, Matth. ult., <quote xml:id="TAca84-d1e2441-Qd1e152">euntes, docete omnes gentes</quote>.</p>
               <p xml:id="TAca84-d1e2441-d1e155"> Ad tertium dicendum quod ad iudicium requiritur quod auctoritas iudicis cognoscatur, et propter hoc oportet quod adventus Christi ad iudicium sit manifestus. Sed primus adventus fuit ad omnium salutem, quae est per fidem, quae quidem est de non apparentibus. Et ideo adventus Christi primus debuit esse occultus.</p>
            </div>
            <div xml:id="TAca84-d1e2441-Dd1e158">
               <head xml:id="TAca84-d1e2441-Hd1e160">Articulus 2</head>
               <p xml:id="TAca84-d1e2441-d1e162"> Ad secundum sic proceditur. Videtur quod nativitas Christi nulli debuerit manifestari. Quia, ut dictum est, hoc erat congruum humanae saluti, ut primus Christi adventus esset occultus. Sed Christus venerat ut omnes salvaret, secundum illud I Tim. IV, <quote xml:id="TAca84-d1e2441-Qd1e164">qui est salvator omnium hominum, maxime fidelium</quote>. Ergo nativitas Christi nulli debuit manifestari.</p>
               <p xml:id="TAca84-d1e2441-d1e167"> Praeterea, ante nativitatem Christi, manifestata erat beatae virgini et Ioseph futura Christi nativitas. Non ergo erat necessarium, Christo nato, eandem aliis manifestari.</p>
               <p xml:id="TAca84-d1e2441-d1e169"> Praeterea, nullus sapiens manifestat id ex quo turbatio nascitur et detrimentum aliorum. Sed, manifestata Christi nativitate, subsecuta est turbatio, dicitur enim Matth. II quod, audiens rex Herodes Christi nativitatem, turbatus est, et omnis Ierosolyma cum illo. Cessit etiam hoc in detrimentum aliorum, quia ex hac occasione Herodes <quote xml:id="TAca84-d1e2441-Qd1e171">occidit pueros in Bethlehem et in finibus eius a bimatu et infra</quote>. Ergo videtur quod non fuerit conveniens Christi nativitatem aliquibus manifestari.</p>
               <p xml:id="TAca84-d1e2441-d1e174"> Sed contra est quod Christi nativitas nulli fuisset proficua si omnibus esset occulta. Sed oportebat Christi nativitatem esse proficuam, alioquin frustra natus fuisset. Ergo videtur quod aliquibus manifestari debuerit Christi nativitas.</p>
               <p xml:id="TAca84-d1e2441-d1e177"> Respondeo dicendum quod, sicut apostolus dicit, Rom. XIII, <quote xml:id="TAca84-d1e2441-Qd1e179">quae a Deo sunt, ordinata sunt</quote>. Pertinet autem ad divinae sapientiae ordinem ut Dei dona, et secreta sapientiae eius, non aequaliter ad omnes, sed immediate ad quosdam perveniant, et per eos ad alios deriventur. Unde et quantum ad resurrectionis mysterium dicitur, Act. X, quod Deus dedit Christum resurgentem manifestum fieri, <quote xml:id="TAca84-d1e2441-Qd1e181">non omni populo, sed testibus praeordinatis a Deo</quote>. Unde hoc etiam debuit circa ipsius nativitatem observari, ut non omnibus Christus manifestaretur, sed quibusdam, per quos posset ad alios devenire.</p>
               <p xml:id="TAca84-d1e2441-d1e184"> Ad primum ergo dicendum quod, sicut fuisset in praeiudicium salutis humanae si omnibus hominibus Dei nativitas innotuisset, ita etiam et si nulli nota fuisset. Utroque enim modo tollitur fides, tam scilicet per hoc quod aliquid est totaliter manifestum; quam etiam per hoc quod a nullo cognoscitur a quo possit testimonium audiri; fides enim est ex auditu, ut dicitur Rom. X.</p>
               <p xml:id="TAca84-d1e2441-d1e186"> Ad secundum dicendum quod Maria et Ioseph instruendi erant de Christi nativitate antequam nasceretur, quia ad eos pertinebat reverentiam habere prolis conceptae in utero, et obsequi nasciturae. Eorum autem testimonium, propter hoc quod erat domesticum, fuisset habitum suspectum circa magnificentiam Christi. Et ideo oportuit ut aliis manifestaretur extraneis, quorum testimonium suspectum esse non posset.</p>
               <p xml:id="TAca84-d1e2441-d1e188"> Ad tertium dicendum quod ipsa turbatio subsecuta ex nativitate Christi manifestata congruebat Christi nativitati. Primo quidem, quia per hoc manifestatur caelestis Christi dignitas. Unde Gregorius dicit, in homilia, <quote xml:id="TAca84-d1e2441-Qd1e190">caeli rege nato, rex terrae turbatur, quia nimirum terrena altitudo confunditur cum celsitudo caelestis aperitur</quote>. Secundo, quia per hoc figurabatur iudiciaria Christi potestas. Unde Augustinus dicit, in quodam sermone Epiphaniae, <quote xml:id="TAca84-d1e2441-Qd1e192">quid erit tribunal iudicantis, quando superbos reges cuna terrebat infantis?</quote> Tertio, quia per hoc figurabatur deiectio regni Diaboli. Quia, ut Leo Papa dicit, in sermone Epiphaniae, <quote xml:id="TAca84-d1e2441-Qd1e194">non tantum Herodes in semetipso turbatur, quantum Diabolus in Herode. Herodes enim hominem aestimabat, sed Diabolus Deum. Et uterque regni sui successorem timebat, Diabolus caelestem, sed Herodes terrenum</quote>. Superflue tamen, quia Christus non venerat regnum terrenum in terra habere, ut Leo Papa dicit, Herodi loquens, <quote xml:id="TAca84-d1e2441-Qd1e196">non capit Christum regia tua, nec mundi dominus potestatis tuae sceptri est contentus angustiis</quote>. Quod autem Iudaei turbantur, qui tamen magis gaudere debuerant, aut hoc est quia, ut Chrysostomus dicit, <quote xml:id="TAca84-d1e2441-Qd1e198">de adventu iusti non poterant gaudere iniqui</quote>, aut volentes favere Herodi, quem timebant; <quote xml:id="TAca84-d1e2441-Qd1e201">populus enim plus iusto favet eis quos crudeles sustinet</quote>. Quod autem pueri ab Herode sunt interfecti, non cessit in eorum detrimentum, sed in eorum profectum. Dicit enim Augustinus, in sermone quodam de Epiphania, <quote xml:id="TAca84-d1e2441-Qd1e203">absit ut, ad liberandos homines Christus veniens, de illorum praemio qui pro eo interficerentur nihil egerit, qui, pendens in ligno, pro eis a quibus interficiebatur oravit</quote>.</p>
            </div>
            <div xml:id="TAca84-d1e2441-Dd1e207">
               <head xml:id="TAca84-d1e2441-Hd1e209">Articulus 3</head>
               <p xml:id="TAca84-d1e2441-d1e211"> Ad tertium sic proceditur. Videtur quod non sunt convenienter electi illi quibus est Christi nativitas manifestata. Dominus enim, Matth. X, mandavit discipulis, in viam gentium ne abieritis, ut scilicet prius manifestaretur Iudaeis quam gentilibus. Ergo videtur quod multo minus a principio fuerit revelanda Christi nativitas gentibus, qui ab oriente venerunt, ut habetur Matth. II.</p>
               <p xml:id="TAca84-d1e2441-d1e213"> Praeterea, manifestatio divinae veritatis praecipue debet fieri ad Dei amicos, secundum illud Iob XXXVII, <quote xml:id="TAca84-d1e2441-Qd1e215">annuntiat de ea amico suo</quote>. Sed magi videntur esse Dei inimici, dicitur enim Levit. XIX, <quote xml:id="TAca84-d1e2441-Qd1e217">non declinetis ad magos, nec ab ariolis aliquid sciscitemini</quote>. Non ergo debuit Christi nativitas magis manifestari.</p>
               <p xml:id="TAca84-d1e2441-d1e220"> Praeterea, Christus venerat mundum totum a potestate Diaboli liberare, unde dicitur Malach. I, <quote xml:id="TAca84-d1e2441-Qd1e222">ab ortu solis usque ad occasum magnum est nomen meum in gentibus</quote>. Non ergo solum in oriente positis manifestari debuit, sed etiam ubique terrarum debuit aliquibus manifestari.</p>
               <p xml:id="TAca84-d1e2441-d1e225"> Praeterea, omnia sacramenta veteris legis erant Christi figura. Sed sacramenta veteris legis dispensabantur per ministerium sacerdotum legalium. Ergo videtur quod magis debuerit Christi nativitas manifestari sacerdotibus in templo, quam pastoribus in agro.</p>
               <p xml:id="TAca84-d1e2441-d1e228"> Praeterea, Christus ex virgine matre natus est, et aetate parvulus erat. Convenientius ergo videtur fuisse quod Christus manifestaretur iuvenibus et virginibus, quam senibus et coniugatis vel viduis, sicut Simeoni et Annae.</p>
               <p xml:id="TAca84-d1e2441-d1e230"> Sed contra est quod dicitur Ioan. XIII, <quote xml:id="TAca84-d1e2441-Qd1e232">ego scio quos elegerim</quote>. Quae autem fiunt secundum Dei sapientiam, convenienter fiunt. Ergo convenienter sunt electi illi quibus est manifestata Christi nativitas.</p>
               <p xml:id="TAca84-d1e2441-d1e235"> Respondeo dicendum quod salus quae erat futura per Christum, ad omnem diversitatem hominum pertinebat, quia, sicut dicitur Coloss. III, <quote xml:id="TAca84-d1e2441-Qd1e237">in Christo non est masculus et femina, gentilis et Iudaeus, servus et liber</quote>, et sic de aliis huiusmodi. Et ut hoc in ipsa Christi nativitate praefiguraretur, omnibus conditionibus hominum est manifestatus. Quia, ut Augustinus dicit, in sermone de Epiphania, <quote xml:id="TAca84-d1e2441-Qd1e239">pastores erant Israelitae, magi gentiles. Illi prope, isti longe. Utrique tanquam ad angularem lapidem concurrerunt</quote>. Fuit etiam inter eos alia diversitas, nam magi fuerunt sapientes et potentes, pastores autem simplices et viles. Manifestatus est etiam iustis, Simeoni et Annae, et peccatoribus, scilicet magis; manifestatus est etiam et viris et mulieribus, scilicet Annae; ut per hoc ostenderetur nullam conditionem hominum excludi a Christi salute.</p>
               <p xml:id="TAca84-d1e2441-d1e242"> Ad primum ergo dicendum quod illa manifestatio nativitatis Christi fuit quaedam praelibatio plenae manifestationis quae erat futura. Et sicut in secunda manifestatione primo annuntiata est gratia Christi per Christum et eius apostolos Iudaeis, et postea gentilibus; ita ad Christum primo pervenerunt pastores, qui erant primitiae Iudaeorum, tanquam prope existentes; et postea venerunt magi a remotis, qui fuerunt primitiae gentium, ut Augustinus dicit.</p>
               <p xml:id="TAca84-d1e2441-d1e244"> Ad secundum dicendum quod, sicut Augustinus dicit, in sermone de Epiphania, <quote xml:id="TAca84-d1e2441-Qd1e246">sicut praevalet imperitia in rusticitate pastorum, ita praevalet impietas in sacrilegiis magorum. Utrosque tamen sibi ille lapis angularis attribuit, quippe qui venit stulta eligere ut confunderet sapientes, et non vocare iustos, sed peccatores; ut nullus magnus superbiret, nullus infirmus desperaret</quote>. Quidam tamen dicunt quod isti magi non fuerunt malefici, sed sapientes astrologi, qui apud Persas vel Chaldaeos magi vocantur.</p>
               <p xml:id="TAca84-d1e2441-d1e249"> Ad tertium dicendum quod, sicut Chrysostomus dicit, <quote xml:id="TAca84-d1e2441-Qd1e251">ab oriente venerunt magi, quia, unde dies nascitur, inde initium fidei processit, quia fides lumen est animarum. Vel, quia omnes qui ad Christum veniunt, ab ipso et per ipsum veniunt</quote>, unde dicitur Zach. VI, <quote xml:id="TAca84-d1e2441-Qd1e253">ecce vir, oriens nomen eius</quote>. Dicuntur autem ab oriente, ad litteram, venisse, vel quia de ultimis orientis partibus venerunt, secundum quosdam, vel quia de aliquibus vicinis partibus Iudaeae venerunt, quae tamen sunt regioni Iudaeorum ad orientem. Credibile tamen est etiam in aliis partibus mundi aliqua indicia nativitatis Christi apparuisse, sicut Romae fluxit oleum; et in Hispania apparuerunt tres soles paulatim in unum coeuntes.</p>
               <p xml:id="TAca84-d1e2441-d1e257"> Ad quartum dicendum quod, sicut Chrysostomus dicit, Angelus manifestans Christi nativitatem non ivit Ierosolymam, non requisivit Scribas et Pharisaeos, erant enim corrupti, et prae invidia cruciabantur. Sed pastores erant sinceri, antiquam conversationem patriarcharum et Moysen colentes. Per hos etiam pastores significabantur doctores Ecclesiae, quibus Christi mysteria revelantur, quae latebant Iudaeos.</p>
               <p xml:id="TAca84-d1e2441-d1e259"> Ad quintum dicendum quod, sicut Ambrosius dicit, <quote xml:id="TAca84-d1e2441-Qd1e261">generatio domini non solum a pastoribus, sed etiam a senioribus et iustis accipere debuit testimonium</quote>, quorum etiam testimonio, propter iustitiam, magis credebatur.</p>
            </div>
            <div xml:id="TAca84-d1e2441-Dd1e266">
               <head xml:id="TAca84-d1e2441-Hd1e268">Articulus 4</head>
               <p xml:id="TAca84-d1e2441-d1e270"> Ad quartum sic proceditur. Videtur quod Christus per seipsum suam nativitatem manifestare debuerit. <quote xml:id="TAca84-d1e2441-Qd1e272">Causa enim quae est per se, semper est potior ea quae est per aliud</quote>, ut dicitur in VIII Physic. Sed Christus suam nativitatem manifestavit per alios, puta pastoribus per Angelos et, magis per stellam. Ergo multo magis per seipsum debuit suam nativitatem manifestare.</p>
               <p xml:id="TAca84-d1e2441-d1e275"> Praeterea, Eccli. XX dicitur, <quote xml:id="TAca84-d1e2441-Qd1e277">sapientia abscondita, et thesaurus invisus, quae utilitas in utrisque?</quote> Sed Christus a principio conceptionis suae plene habuit sapientiae et gratiae thesaurum. Nisi ergo hanc plenitudinem manifestasset per opera et verba, fuisset frustra ei data sapientia et gratia. Quod est inconveniens, quia <quote xml:id="TAca84-d1e2441-Qd1e279">Deus et natura nihil frustra facit</quote>, ut dicitur in I de caelo.</p>
               <p xml:id="TAca84-d1e2441-d1e282"> Praeterea, in libro de infantia salvatoris legitur quod Christus in sua pueritia multa miracula fecit. Et ita videtur quod suam nativitatem per seipsum manifestaverit.</p>
               <p xml:id="TAca84-d1e2441-d1e284"> Sed contra est quod Leo Papa dicit, quod magi invenerunt puerum Iesum nulla ab infantiae humanae generalitate discretum. Sed alii infantes non manifestant seipsos. Ergo neque decuit quod Christus per seipsum suam nativitatem manifestaret.</p>
               <p xml:id="TAca84-d1e2441-d1e287"> Respondeo dicendum quod nativitas Christi ad humanam salutem ordinabatur, quae quidem est per fidem. Fides autem salutaris divinitatem et humanitatem Christi confitetur. Oportebat igitur ita manifestari nativitatem Christi ut demonstratio divinitatis eius fidei humanitatis ipsius non praeiudicaret. Hoc autem factum est dum Christus in seipso similitudinem infirmitatis humanae exhibuit, et tamen per Dei creaturas divinitatis virtutem in se monstravit. Et ideo Christus non per seipsum suam nativitatem manifestavit, sed per quasdam alias creaturas.</p>
               <p xml:id="TAca84-d1e2441-d1e289"> Ad primum ergo dicendum quod in via generationis et motus oportet per imperfecta ad perfectum perveniri. Et ideo Christus prius manifestatus est per alias creaturas, et postea manifestavit se per seipsum manifestatione perfecta.</p>
               <p xml:id="TAca84-d1e2441-d1e291"> Ad secundum dicendum quod, licet sapientia abscondita inutilis sit, non tamen ad sapientem pertinet ut quolibet tempore manifestet seipsum, sed tempore congruo, dicitur enim Eccli. XX, <quote xml:id="TAca84-d1e2441-Qd1e293">est tacens non habens sensum loquelae, et est tacens sciens tempus apti temporis</quote>. Sic ergo sapientia Christo data non fuit inutilis, quia seipsam tempore congruo manifestavit. Et hoc ipsum quod tempore congruo abscondebatur, est sapientiae indicium.</p>
               <p xml:id="TAca84-d1e2441-d1e296"> Ad tertium dicendum quod liber ille de infantia salvatoris est apocryphus. Et Chrysostomus, super Ioan., dicit quod Christus non fecit miracula antequam aquam converteret in vinum, secundum illud quod dicitur Ioan. II, <quote xml:id="TAca84-d1e2441-Qd1e298">hoc fecit initium signorum Iesus. Si enim secundum primam aetatem miracula fecisset, non indiguissent Israelitae alio manifestante eum, cum tamen Ioannes Baptista dicat</quote>, Ioan. I, <quote xml:id="TAca84-d1e2441-Qd1e300">ut manifestetur Israeli, propterea veni in aqua baptizans. Decenter autem non incoepit facere signa in prima aetate. Aestimassent enim phantasiam esse incarnationem, et ante opportunum tempus eum cruci tradidissent, livore liquefacti</quote>.</p>
            </div>
            <div xml:id="TAca84-d1e2441-Dd1e304">
               <head xml:id="TAca84-d1e2441-Hd1e306">Articulus 5</head>
               <p xml:id="TAca84-d1e2441-d1e308"> Ad quintum sic proceditur. Videtur quod non debuerit manifestari per Angelos Christi nativitas. Angeli enim sunt spirituales substantiae, secundum illud Psalmi, <quote xml:id="TAca84-d1e2441-Qd1e310">qui facit Angelos suos spiritus</quote>. Sed Christi nativitas erat secundum carnem, non autem secundum spiritualem eius substantiam. Ergo non debuit per Angelos manifestari.</p>
               <p xml:id="TAca84-d1e2441-d1e313"> Praeterea, maior est affinitas iustorum ad Angelos quam ad quoscumque alios, secundum illud Psalmi, <quote xml:id="TAca84-d1e2441-Qd1e315">immittet Angelus domini in circuitu timentium eum, et eripiet eos</quote>. Sed iustis, scilicet Simeoni et Annae, non est manifestata Christi nativitas per Angelos. Ergo nec pastoribus per Angelos manifestari debuit.</p>
               <p xml:id="TAca84-d1e2441-d1e318"> Item, videtur quod nec magis debuit manifestari per stellam. Hoc enim videtur esse erroris occasio quantum ad illos qui existimant sidera nativitatibus hominum dominari. Sed occasiones peccandi sunt hominibus auferendae. Non ergo fuit conveniens quod per stellam Christi nativitas manifestaretur.</p>
               <p xml:id="TAca84-d1e2441-d1e320"> Praeterea, signum oportet esse certum, ad hoc quod per ipsum aliquid manifestetur. Sed stella non videtur esse signum certum nativitatis Christi. Ergo inconvenienter fuit Christi nativitas per stellam manifestata.</p>
               <p xml:id="TAca84-d1e2441-d1e323"> Sed contra est quod dicitur Deut. XXXII, <quote xml:id="TAca84-d1e2441-Qd1e325">Dei perfecta sunt opera</quote>. Sed talis manifestatio fuit opus divinum. Ergo per convenientia signa fuit effecta.</p>
               <p xml:id="TAca84-d1e2441-d1e328"> Respondeo dicendum quod, sicut manifestatio syllogistica fit per ea quae sunt magis nota ei cui est aliquid manifestandum, ita manifestatio quae fit per signa, debet fieri per ea quae sunt familiaria illis quibus manifestatur. Manifestum est autem quod viris iustis est familiare et consuetum interiori spiritus sancti edoceri instinctu, absque signorum sensibilium demonstratione, scilicet per spiritum prophetiae. Alii vero, corporalibus rebus dediti, per sensibilia ad intelligibilia adducuntur. Iudaei tamen consueti erant divina responsa per Angelos accipere, per quos etiam legem acceperant, secundum illud Act. VII, acceptis legem in dispositione Angelorum. Gentiles vero, et maxime astrologi, consueti sunt stellarum cursus aspicere. Et ideo iustis, scilicet Simeoni et Annae, manifestata est Christi nativitas per interiorem instinctum spiritus sancti, secundum illud Luc. II <quote xml:id="TAca84-d1e2441-Qd1e330">responsum accepit a spiritu sancto non visurum se mortem nisi prius videret Christum domini</quote>. Pastoribus autem et magis, tanquam rebus corporalibus deditis, manifestata est Christi nativitas per apparitiones visibiles. Et quia nativitas non erat pure terrena, sed quodammodo caelestis, ideo per signa caelestia utrisque nativitas Christi revelatur, ut enim Augustinus dicit, in sermone de Epiphania, <quote xml:id="TAca84-d1e2441-Qd1e332">caelos Angeli habitant, et sidera ornant, utrisque ergo caeli enarrant gloriam Dei</quote>. Rationabiliter autem pastoribus, tanquam Iudaeis, apud quos frequenter factae sunt apparitiones Angelorum, revelata est nativitas Christi per Angelos, magis autem, assuetis in consideratione caelestium corporum, manifestata est per signum stellae. Quia, ut Chrysostomus dicit, <quote xml:id="TAca84-d1e2441-Qd1e334">per consueta eos dominus vocare voluit, eis condescendens</quote>. Est autem et alia ratio. Quia, ut Gregorius dicit, <quote xml:id="TAca84-d1e2441-Qd1e336">Iudaeis, tanquam ratione utentibus, rationale animal, idest Angelus, praedicare debuit. Gentiles vero, qui uti ratione nesciebant ad cognoscendum Deum, non per vocem, sed per signa perducuntur. Et sicut dominum iam loquentem annuntiaverunt gentibus praedicatores loquentes, ita eum nondum loquentem elementa muta praedicaverunt</quote>. Est autem et alia ratio. Quia, ut Augustinus dicit, in sermone Epiphaniae, <quote xml:id="TAca84-d1e2441-Qd1e338">Abrahae innumerabilis erat promissa successio non carnis semine, sed fidei fecunditate generanda. Et ideo stellarum multitudini est comparata, ut caelestis progenies speraretur</quote>. Et ideo gentiles, in sideribus designati, ortu novi sideris excitantur ut perveniant ad Christum, per quem efficiuntur semen Abrahae.</p>
               <p xml:id="TAca84-d1e2441-d1e341"> Ad primum ergo dicendum quod illud manifestatione indiget quod de se est occultum, non autem illud quod de se est manifestum. Caro autem eius qui nascebatur erat manifesta, sed divinitas erat occulta. Et ideo convenienter manifestata est illa nativitas per Angelos, qui sunt Dei ministri. Unde et cum claritate Angelus apparuit, ut ostenderetur quod ille qui nascebatur erat splendor paternae gloriae.</p>
               <p xml:id="TAca84-d1e2441-d1e343"> Ad secundum dicendum quod iusti non indigebant visibili apparitione Angelorum, sed eis sufficiebat interior instinctus spiritus sancti, propter eorum perfectionem.</p>
               <p xml:id="TAca84-d1e2441-d1e345"> Ad tertium dicendum quod stella quae nativitatem Christi manifestavit, omnem occasionem erroris subtraxit. Ut enim Augustinus dicit, contra Faustum, <quote xml:id="TAca84-d1e2441-Qd1e347">nulli astrologi constituerunt ita nascentium hominum fata sub stellis, ut aliquam stellarum, homine aliquo nato, circuitus sui ordinem reliquisse, et ad eum qui natus est perrexisse asseverent</quote>, sicut accidit circa stellam quae demonstravit nativitatem Christi. Et ideo per hoc non confirmatur error eorum qui <quote xml:id="TAca84-d1e2441-Qd1e349">sortem nascentium hominum astrorum ordini colligari arbitrantur, non autem credunt astrorum ordinem ad hominis nativitatem posse mutari</quote>. Similiter etiam, ut Chrysostomus dicit, <quote xml:id="TAca84-d1e2441-Qd1e351">non est hoc astronomiae opus, a stellis scire eos qui nascuntur, sed ab hora nativitatis futura praedicere. Magi autem tempus nativitatis non cognoverunt, ut, hinc sumentes initium, a stellarum motu futura cognoscerent, sed potius e converso</quote>.</p>
               <p xml:id="TAca84-d1e2441-d1e354"> Ad quartum dicendum quod, sicut Chrysostomus refert, in quibusdam scriptis apocryphis legitur quod quaedam gens in extremo orientis, iuxta Oceanum, quandam Scripturam habebat, ex nomine Seth, de hac stella et muneribus huiusmodi offerendis. Quae gens diligenter observabat huius stellae exortum, positis exploratoribus duodecim, qui certis temporibus devote ascendebant in montem. In quo postmodum viderunt eam habentem in se quasi parvuli formam, et super se similitudinem crucis. Vel dicendum quod, sicut dicitur in libro de quaest. Nov. et Vet. Test., <quote xml:id="TAca84-d1e2441-Qd1e356">magi illi traditionem Balaam sequebantur, qui dixit, orietur stella ex Iacob. Unde, videntes stellam extra ordinem mundi, hanc esse intellexerunt quam Balaam futuram indicem regis Iudaeorum prophetaverat</quote>. Vel dicendum, sicut Augustinus dicit, in sermone de Epiphania, quod ab Angelis aliqua monitione revelationis audierunt magi quod stella Christum natum significaret. Et probabile videtur quod a bonis, quando in Christo adorando salus eorum iam quaerebatur. Vel, sicut Leo Papa dicit, in sermone de Epiphania, <quote xml:id="TAca84-d1e2441-Qd1e358">praeter illam speciem quae corporeum incitavit obtutum, fulgentior veritatis radius eorum corda perdocuit quod ad illuminationem fidei pertinebat</quote>.</p>
            </div>
            <div xml:id="TAca84-d1e2441-Dd1e362">
               <head xml:id="TAca84-d1e2441-Hd1e364">Articulus 6</head>
               <p xml:id="TAca84-d1e2441-d1e366"> Ad sextum sic proceditur. Videtur quod inconvenienti ordine Christi nativitas fuit manifestata. Illis enim debuit primo manifestari Christi nativitas qui Christo propinquiores fuerunt, et qui magis Christum desiderabant, secundum illud Sap. VI, <quote xml:id="TAca84-d1e2441-Qd1e368">praeoccupat eos qui se concupiscunt, ut se priorem illis ostendat</quote>. Sed iusti propinquissimi erant Christo per fidem, et maxime eius adventum desiderabant, unde dicitur Luc. II de Simeone quod <quote xml:id="TAca84-d1e2441-Qd1e370">erat homo iustus et timoratus, expectans redemptionem Israel</quote>. Ergo prius debuisset manifestari Christi nativitas Simeoni quam pastoribus et magis.</p>
               <p xml:id="TAca84-d1e2441-d1e373"> Praeterea, magi fuerunt primitiae gentium Christo crediturarum. Sed primo plenitudo gentium intrat ad fidem, et postmodum omnis Israel salvus fiet, ut dicitur Rom. XI. Ergo primo debuit manifestari Christi nativitas magis quam pastoribus.</p>
               <p xml:id="TAca84-d1e2441-d1e375"> Praeterea, Matth. II dicitur quod <quote xml:id="TAca84-d1e2441-Qd1e377">Herodes occidit omnes pueros qui erant in Bethlehem et in omnibus finibus eius a bimatu et infra, secundum tempus quod exquisierat a magis</quote>, et sic videtur quod per duos annos post Christi nativitatem magi ad Christum pervenerunt. Inconvenienter igitur post tantum tempus fuit gentilibus Christi nativitas manifestata.</p>
               <p xml:id="TAca84-d1e2441-d1e380"> Sed contra est quod dicitur Dan. II, <quote xml:id="TAca84-d1e2441-Qd1e382">ipse mutat tempora et aetates</quote>. Et ita tempus manifestationis nativitatis Christi videtur congruo ordine esse dispositum.</p>
               <p xml:id="TAca84-d1e2441-d1e386"> Respondeo dicendum quod Christi nativitas primo quidem manifestata est pastoribus, ipso die nativitatis Christi. Ut enim dicitur Luc. II, <quote xml:id="TAca84-d1e2441-Qd1e388">erant pastores in eadem regione vigilantes et custodientes vigilias noctis super gregem suum. Et, ut discesserunt ab eis Angeli in caelum, loquebantur ad invicem, transeamus usque in Bethlehem. Et venerunt festinantes</quote>. Secundo autem magi pervenerunt ad Christum, tertiadecima die nativitatis eius, quo die festum Epiphaniae celebratur. Si enim revoluto anno, aut etiam duobus annis pervenissent, non invenissent eum in Bethlehem, cum scriptum sit Luc. II quod, postquam perfecerunt omnia secundum legem domini, offerentes scilicet puerum Iesum in templum, reversi sunt in Galilaeam, in civitatem suam, scilicet Nazareth. Tertio autem manifestata est iustis in templo, quadragesimo die a nativitate, ut habetur Luc. II. Et huius ordinis ratio est quia per pastores significantur apostoli et alii credentes ex Iudaeis, quibus primo manifestata est fides Christi, inter quos non fuerunt multi potentes nec multi nobiles, ut dicitur I Cor. I. Secundo autem fides Christi pervenit ad plenitudinem gentium, quae est praefigurata per magos. Tertio autem pervenit ad plenitudinem Iudaeorum, quae est praefigurata per iustos. Unde etiam in templo Iudaeorum est eis Christus manifestatus.</p>
               <p xml:id="TAca84-d1e2441-d1e391"> Ad primum ergo dicendum quod, sicut apostolus dicit, Rom. IX, <quote xml:id="TAca84-d1e2441-Qd1e393">Israel, sectando legem iustitiae, in legem iustitiae non pervenit</quote>, sed gentiles, qui non quaerebant iustitiam, Iudaeos communiter in iustitia fidei praevenerunt. Et in huius figuram, Simeon, qui expectabat consolationem Israel, ultimo Christum natum cognovit, et praecesserunt eum magi et pastores, qui Christi nativitatem non ita sollicite expectabant.</p>
               <p xml:id="TAca84-d1e2441-d1e396"> Ad secundum dicendum quod, licet plenitudo gentium prius intraverit ad fidem quam plenitudo Iudaeorum, tamen primitiae Iudaeorum praevenerunt in fide primitias gentium. Et ideo pastoribus primo manifestata est Christi nativitas quam magis.</p>
               <p xml:id="TAca84-d1e2441-d1e398"> Ad tertium dicendum quod de apparitione stellae quae apparuit magis, est duplex opinio. Chrysostomus enim dicit, super Matth., et Augustinus, in sermone Epiphaniae, stella magis apparuit per biennium ante Christi nativitatem, et tunc primo, meditantes et se ad iter praeparantes, a remotissimis partibus orientis pervenerunt ad Christum tertiadecima die a sua nativitate. Unde et Herodes statim post recessum magorum, videns se ab eis illusum, mandavit occidi pueros a bimatu et infra, dubitans ne tunc Christus natus esset quando stella apparuit, secundum quod a magis audierat. Alii vero dicunt stellam apparuisse primo cum Christus est natus, et statim magi visa stella iter arripientes, longissimum iter in tredecim diebus peregerunt, partim quidem adducti divina virtute, partim autem dromedariorum velocitate. Et hoc dico, si venerunt ex extremis partibus orientis. Quidam tamen dicunt eos venisse de regione propinqua, unde fuerat Balaam, cuius doctrinae successores fuerunt. Dicuntur autem ab oriente venisse, quia terra illa est ad Orientalem partem terrae Iudaeorum. Et secundum hoc, Herodes non statim recedentibus magis, sed post biennium interfecit pueros. Vel quia dicitur interim accusatus Romam ivisse, vel, aliquorum periculorum terroribus agitatus, a cura interficiendi puerum interim destitisse. Vel quia potuit credere magos, <quote xml:id="TAca84-d1e2441-Qd1e400">fallaci stellae visione deceptos, postquam non invenerunt quem natum putaverunt, erubuisse ad se redire</quote>, ut Augustinus dicit, in libro de consensu Evangelist. Ideo autem non solum bimos interfecit sed etiam infra, quia, ut Augustinus dicit, in quodam sermone innocentum, <quote xml:id="TAca84-d1e2441-Qd1e402">timebat ne puer cui sidera famulantur, speciem suam paulo super aetatem vel infra transformaret</quote>.</p>
            </div>
            <div xml:id="TAca84-d1e2441-Dd1e406">
               <head xml:id="TAca84-d1e2441-Hd1e408">Articulus 7</head>
               <p xml:id="TAca84-d1e2441-d1e410"> Ad septimum sic proceditur. Videtur quod stella quae magis apparuit, fuerit una de caelestibus stellis. Dicit enim Augustinus, in quodam sermone Epiphaniae, <quote xml:id="TAca84-d1e2441-Qd1e412">dum pendet ad ubera et vilium patitur Deus involumenta pannorum, repente novum de caelo sidus effulsit</quote>. Fuit igitur stella caelestis quae magis apparuit.</p>
               <p xml:id="TAca84-d1e2441-d1e415"> Praeterea, Augustinus dicit, in sermone quodam Epiphaniae, <quote xml:id="TAca84-d1e2441-Qd1e417">pastoribus Angeli, magis stella Christum demonstrat. Utrisque loquitur lingua caelorum, quia lingua cessaverat prophetarum</quote>. Sed Angeli pastoribus apparentes fuerunt vere de caelestibus Angelis. Ergo et stella magis apparens fuit vere de caelestibus stellis.</p>
               <p xml:id="TAca84-d1e2441-d1e420"> Praeterea, stellae quae non sunt in caelo, sed in aere, dicuntur stellae comatae, quae non apparent in nativitatibus regum, sed magis sunt indicia mortis eorum. Sed illa stella designabat regis nativitatem, unde magi dicunt, Matth. II, <quote xml:id="TAca84-d1e2441-Qd1e422">ubi est qui natus est rex Iudaeorum? Vidimus enim stellam eius in oriente</quote>. Ergo videtur quod fuerit de caelestibus stellis.</p>
               <p xml:id="TAca84-d1e2441-d1e425"> Sed contra est quod Augustinus dicit, in libro contra Faustum, <quote xml:id="TAca84-d1e2441-Qd1e427">non ex illis erat stellis quae ab initio creaturae itinerum suorum ordinem sub creatoris lege custodiunt, sed, novo virginis partu, novum sidus apparuit</quote>.</p>
               <p xml:id="TAca84-d1e2441-d1e431"> Respondeo dicendum quod, sicut Chrysostomus dicit, super Matth., quod illa stella quae magis apparuit non fuerit una caelestium stellarum, multipliciter manifestum est. Primo quidem, quia nulla alia stellarum hac via incedit. Haec enim stella ferebatur a Septentrione in meridiem, ita enim iacet Iudaea ad Persidem, unde magi venerunt. Secundo, apparet hoc ex tempore. Non enim solum apparebat in nocte, sed etiam in media die. Quod non est virtutis stellae, sed nec etiam lunae. Tertio, quia quandoque apparebat et quandoque occultabatur. Cum enim intraverunt Ierosolymam, occultavit seipsam, deinde, ubi Herodem reliquerunt, monstravit seipsam. Quarto, quia non habebat continuum motum, sed, cum oportebat ire magos, ibat; quando autem oportebat stare, stabat; sicut et de columna nubis erat in deserto. Quinto, quia non sursum manens partum virginis demonstrabat, sed deorsum descendens hoc faciebat. Dicitur enim Matth. II quod <quote xml:id="TAca84-d1e2441-Qd1e433">stella quam viderant in oriente, antecedebat eos, usque dum veniens staret supra ubi erat puer</quote>. Ex quo patet quod verbum magorum dicentium, <quote xml:id="TAca84-d1e2441-Qd1e435">vidimus stellam eius in oriente</quote>, non est sic intelligendum quasi ipsis in oriente positis stella apparuerit existens in terra Iuda, sed quia viderunt eam in oriente existentem, et praecessit eos usque in Iudaeam (quamvis hoc a quibusdam sub dubio relinquatur). Non autem potuisset distincte domum demonstrare nisi esset terrae vicina. Et, sicut ipse dicit, hoc non videtur proprium esse stellae, sed <quote xml:id="TAca84-d1e2441-Qd1e437">virtutis cuiusdam rationalis. Unde videtur quod haec stella virtus invisibilis fuisset in talem apparentiam transformata</quote>. Unde quidam dicunt quod, sicut spiritus sanctus descendit super baptizatum dominum in specie columbae, ita apparuit magis in specie stellae. Alii vero dicunt quod Angelus qui apparuit pastoribus in specie humana, apparuit magis in specie stellae. Probabilius tamen videtur quod fuerit stella de novo creata, non in caelo, sed in aere vicino terrae, quae secundum Dei voluntatem movebatur. Unde Leo Papa dicit, in sermone Epiphaniae, <quote xml:id="TAca84-d1e2441-Qd1e439">tribus magis in regione orientis stella novae claritatis apparuit, quae, illustrior ceteris pulchriorque sideribus, in se intuentium oculos animosque converteret, ut confestim adverteretur non esse otiosum quod tam insolitum videbatur</quote>.</p>
               <p xml:id="TAca84-d1e2441-d1e442"> Ad primum ergo dicendum quod caelum in sacra Scriptura quandoque dicitur aer, secundum illud, <quote xml:id="TAca84-d1e2441-Qd1e444">volucres caeli et pisces maris</quote>.</p>
               <p xml:id="TAca84-d1e2441-d1e447"> Ad secundum dicendum quod ipsi caelestes Angeli ex suo officio habent ut ad nos descendant, in ministerium missi. Sed stellae caelestes suum situm non mutant. Unde non est similis ratio.</p>
               <p xml:id="TAca84-d1e2441-d1e449"> Ad tertium dicendum quod, sicut stella non est secuta motum stellarum caelestium, ita nec stellarum comatarum, quae nec de die apparent, nec cursum suum ordinatum mutant. Et tamen non omnino aberat significatio cometarum. Quia caeleste regnum Christi <quote xml:id="TAca84-d1e2441-Qd1e451">comminuit et consumpsit universa regna terrae, et ipsum stabit in aeternum</quote>, ut dicitur Dan. II.</p>
            </div>
            <div xml:id="TAca84-d1e2441-Dd1e455">
               <head xml:id="TAca84-d1e2441-Hd1e457">Articulus 8</head>
               <p xml:id="TAca84-d1e2441-d1e459"> Ad octavum sic proceditur. Videtur quod magi non convenienter venerunt ad Christum adorandum et venerandum. Unicuique enim regi reverentia debetur a suis subiectis. Magi autem non erant de regno Iudaeorum. Ergo, cum ex visione stellae cognoverunt natum esse regem Iudaeorum, videtur quod inconvenienter venerunt ad eum adorandum.</p>
               <p xml:id="TAca84-d1e2441-d1e461"> Praeterea, stultum est, vivente rege aliquo, extraneum regem annuntiare. Sed in regno Iudaeae regnabat Herodes. Ergo stulte fecerunt magi regis nativitatem annuntiantes.</p>
               <p xml:id="TAca84-d1e2441-d1e463"> Praeterea, certius est caeleste indicium quam humanum. Sed magi ducatu caelestis indicii ab oriente venerant in Iudaeam. Stulte ergo egerunt praeter ducatum stellae humanum indicium requirendo, dicentes, <quote xml:id="TAca84-d1e2441-Qd1e465">ubi est qui natus est rex Iudaeorum?</quote>
               </p>
               <p xml:id="TAca84-d1e2441-d1e468"> Praeterea, munerum oblatio, et adorationis reverentia, non debetur nisi regibus iam regnantibus. Sed magi non invenerunt Christum regia dignitate fulgentem. Ergo inconvenienter ei munera et reverentiam regiam exhibuerunt.</p>
               <p xml:id="TAca84-d1e2441-d1e471"> Sed contra est quod dicitur Isaiae LX, <quote xml:id="TAca84-d1e2441-Qd1e473">ambulabunt gentes in lumine tuo, et reges in splendore ortus tui</quote>. Sed qui divino lumine ducuntur, non errant. Ergo magi absque errore Christo reverentiam exhibuerunt.</p>
               <p xml:id="TAca84-d1e2441-d1e476"> Respondeo dicendum quod, sicut dictum est, magi sunt primitiae gentium in Christo credentium, in quibus apparuit, sicut in quodam praesagio, fides et devotio gentium venientium a remotis ad Christum. Et ideo, sicut devotio et fides gentium est absque errore per inspirationem spiritus sancti, ita etiam credendum est magos, a spiritu sancto inspiratos, sapienter Christo reverentiam exhibuisse.</p>
               <p xml:id="TAca84-d1e2441-d1e478"> Ad primum ergo dicendum quod, sicut Augustinus dicit, in sermone Epiphaniae, <quote xml:id="TAca84-d1e2441-Qd1e480">cum multi reges Iudaeorum nati fuissent atque defuncti, nullum eorum magi adorandum quaesierunt. Non itaque regi Iudaeorum quales illic esse solebant, hunc tam magnum honorem longinqui, alienigenae, et ab eodem regno prorsus extranei, a se deberi arbitrabantur. Sed talem natum esse didicerunt in quo adorando se salutem quae secundum Deum est consecuturos minime dubitarent</quote>.</p>
               <p xml:id="TAca84-d1e2441-d1e483"> Ad secundum dicendum quod per illam Annuntiationem magorum praefigurabatur constantia gentium Christum usque ad mortem confitentium. Unde Chrysostomus dicit, super Matth., quod, <quote xml:id="TAca84-d1e2441-Qd1e485">dum considerabant regem futurum, non timebant regem praesentem. Adhuc non viderant Christum, et iam parati erant pro eo mori</quote>.</p>
               <p xml:id="TAca84-d1e2441-d1e488"> Ad tertium dicendum quod, sicut Augustinus dicit, in sermone Epiphaniae, <quote xml:id="TAca84-d1e2441-Qd1e490">stella quae magos perduxit ad locum ubi erat cum matre virgine Deus infans, poterat eos ad ipsam perducere civitatem Bethlehem, in qua natus est Christus. Sed tamen subtraxit se, donec de civitate in qua Christus nasceretur, etiam Iudaei testimonium perhiberent</quote>, ut sic, geminato testimonio confirmati, sicut Leo Papa dicit, <quote xml:id="TAca84-d1e2441-Qd1e492">ardentiori fide expeterent quem et stellae claritas, et prophetiae manifestabat auctoritas</quote>. Ita ipsi annuntiant Christi nativitatem, et interrogant locum, <quote xml:id="TAca84-d1e2441-Qd1e494">credunt et quaerunt, tanquam significantes eos qui ambulant per fidem et desiderant speciem</quote>, ut Augustinus dicit, in sermone Epiphaniae. Iudaei autem, indicantes eis locum nativitatis Christi, <quote xml:id="TAca84-d1e2441-Qd1e496">similes facti sunt fabris arcae Noe, qui aliis ubi evaderent praestiterunt, et ipsi diluvio perierunt. Audierunt et abierunt inquisitores, dixerunt et remanserunt doctores, similes lapidibus miliariis, qui viam ostendunt, nec ambulant</quote>. Divino etiam nutu factum est ut, aspectu stellae subtracto, magi humano sensu irent in Ierusalem, quaerentes in civitate regia regem natum, ut in Ierusalem primo nativitas Christi publice annuntiaretur, secundum illud Isaiae II, <quote xml:id="TAca84-d1e2441-Qd1e498">de Sion exibit lex, et verbum domini de Ierusalem, et ut etiam studio magorum de longe venientium damnaretur pigritia Iudaeorum prope existentium</quote>.</p>
               <p xml:id="TAca84-d1e2441-d1e501"> Ad quartum dicendum quod, sicut Chrysostomus dicit, super Matth., <quote xml:id="TAca84-d1e2441-Qd1e503">si magi regem terrenum quaerentes venissent, fuissent confusi, quia tanti itineris laborem sine causa suscepissent</quote>. Unde nec adorassent, nec munera obtulissent. <quote xml:id="TAca84-d1e2441-Qd1e505">Nunc autem, quia caelestem regem quaerebant, etsi nihil regalis excellentiae in eo viderunt, tamen, solius stellae testimonio contenti, adoraverunt</quote>, vident enim hominem, et agnoscunt Deum. Et offerunt munera dignitati Christi congruentia, <quote xml:id="TAca84-d1e2441-Qd1e507">aurum quidem, quasi regi magno; thus, quod in Dei sacrificio ponitur immolant ut Deo; myrrha, qua mortuorum corpora condiuntur, praebetur tanquam pro salute omnium morituro</quote>. Et, ut Gregorius dicit, <quote xml:id="TAca84-d1e2441-Qd1e509">instruimur ut nato regi aurum, per quod significatur sapientia, offeramus, in conspectu eius sapientiae lumine splendentes</quote>; thus autem, per quod exprimitur orationis devotio, offerimus Deo si per orationum studia Deo redolere valeamus; myrrham, quae significat mortificationem carnis, offerimus si carnis vitia per abstinentiam mortificamus.</p>
            </div>
         </div>
      </body>
   </text>
</TEI>