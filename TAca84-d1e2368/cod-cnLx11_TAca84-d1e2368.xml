<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 22</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 22</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2368"><!-- p3-q22 -->
            <head xml:id="TAca84-d1e2368-Hd1e97">Quaestio 22</head>
            <div xml:id="TAca84-d1e2368-Dd1e99">
               <head xml:id="TAca84-d1e2368-Hd1e101">Prooemium</head>
               <p xml:id="TAca84-d1e2368-d1e103"> Deinde considerandum est de sacerdotio Christi. Et circa hoc quaeruntur sex. Primo, utrum conveniat Christo esse sacerdotem. Secundo, de hostia huius sacerdotis. Tertio, de effectu huius sacerdotii. Quarto, utrum effectus sacerdotii eius pertineat ad ipsum, vel solum ad alios. Quinto, de aeternitate sacerdotii eius. Sexto, utrum debeat dici sacerdos secundum ordinem Melchisedech.</p>
            </div>
            <div xml:id="TAca84-d1e2368-Dd1e106">
               <head xml:id="TAca84-d1e2368-Hd1e108">Articulus 1</head>
               <p xml:id="TAca84-d1e2368-d1e110"> Ad primum sic proceditur. Videtur quod Christo non conveniat esse sacerdotem. Sacerdos enim est minor Angelo, unde dicitur Zach. III, <quote xml:id="TAca84-d1e2368-Qd1e112">ostendit mihi Deus sacerdotem magnum stantem coram Angelo domini</quote>. Sed Christus est maior Angelis, secundum illud Heb. I, <quote xml:id="TAca84-d1e2368-Qd1e114">tanto melior Angelis effectus, quanto differentius prae illis nomen hereditavit</quote>. Ergo Christo non convenit esse sacerdotem.</p>
               <p xml:id="TAca84-d1e2368-d1e117"> Praeterea, ea quae fuerunt in veteri testamento, fuerunt figurae Christi, secundum illud Coloss. II, <quote xml:id="TAca84-d1e2368-Qd1e119">quae sunt umbra futurorum, corpus autem Christi</quote>. Sed Christus non traxit carnis originem ex sacerdotibus veteris legis, dicit enim apostolus, Heb. VII, <quote xml:id="TAca84-d1e2368-Qd1e121">manifestum est quod ex Iuda ortus sit dominus noster, in qua tribu nihil de sacerdotibus Moyses locutus est</quote>. Ergo Christo non convenit esse sacerdotem.</p>
               <p xml:id="TAca84-d1e2368-d1e124"> Praeterea, in veteri lege, quae est figura Christi, non est idem legislator et sacerdos, unde dicit dominus ad Moysen, legislatorem, Exod. XXVIII, <quote xml:id="TAca84-d1e2368-Qd1e126">applica Aaron, fratrem tuum, ut sacerdotio fungatur mihi</quote>. Christus autem est lator novae legis, secundum illud Ierem. XXXI, <quote xml:id="TAca84-d1e2368-Qd1e128">dabo leges meas in cordibus eorum</quote>. Ergo Christo non convenit esse sacerdotem.</p>
               <p xml:id="TAca84-d1e2368-d1e131"> Sed contra est quod dicitur Heb. IV, <quote xml:id="TAca84-d1e2368-Qd1e133">habemus pontificem qui penetravit caelum, Iesum, filium Dei</quote>.</p>
               <p xml:id="TAca84-d1e2368-d1e137"> Respondeo dicendum quod proprium officium sacerdotis est esse mediatorem inter Deum et populum, inquantum scilicet divina populo tradit, unde sacerdos dicitur quasi sacra dans, secundum illud Malach. II, <quote xml:id="TAca84-d1e2368-Qd1e139">legem requirent ex ore eius</quote>, scilicet sacerdotis; et iterum inquantum preces populi Deo offert, et pro eorum peccatis Deo aliqualiter satisfacit; unde apostolus dicit, Heb. V, <quote xml:id="TAca84-d1e2368-Qd1e141">omnis pontifex ex hominibus assumptus, pro hominibus constituitur in his quae sunt ad Deum, ut offerat dona et sacrificia pro peccatis</quote>. Hoc autem maxime convenit Christo. Nam per ipsum dona hominibus sunt collata, secundum illud II Pet. I, <quote xml:id="TAca84-d1e2368-Qd1e143">per quem, scilicet Christum, maxima et pretiosa nobis promissa donavit, ut per haec efficiamini divinae consortes naturae</quote>. Ipse etiam humanum genus Deo reconciliavit, secundum illud Coloss. I, <quote xml:id="TAca84-d1e2368-Qd1e145">in ipso, scilicet Christo, complacuit omnem plenitudinem inhabitare, et per eum reconciliare omnia</quote>. Unde Christo maxime convenit esse sacerdotem.</p>
               <p xml:id="TAca84-d1e2368-d1e148"> Ad primum ergo dicendum quod potestas hierarchica convenit quidem Angelis, inquantum et ipsi sunt medii inter Deum et hominem, ut patet per Dionysium, in libro Cael. Hier., ita quod ipse sacerdos, inquantum est medius inter Deum et populum, Angeli nomen habet, secundum illud Malach. II, <quote xml:id="TAca84-d1e2368-Qd1e150">Angelus domini exercituum est</quote>. Christus autem maior Angelis fuit, non solum secundum divinitatem, sed etiam secundum humanitatem, inquantum habuit plenitudinem gratiae et gloriae. Unde etiam excellentiori modo hierarchicam seu sacerdotalem potestatem prae Angelis habuit, ita etiam quod ipsi Angeli fuerunt ministri sacerdotii eius, secundum illud Matth. IV, <quote xml:id="TAca84-d1e2368-Qd1e152">accesserunt Angeli et ministrabant ei</quote>. Secundum tamen passibilitatem, modico ab Angelis minoratus est, ut apostolus dicit, Heb. II. Et secundum hoc conformis fuit hominibus viatoribus in sacerdotio constitutis.</p>
               <p xml:id="TAca84-d1e2368-d1e155"> Ad secundum dicendum quod, sicut dicit Damascenus, in III libro, <quote xml:id="TAca84-d1e2368-Qd1e157">quod in omnibus est simile, idem utique erit, et non exemplum</quote>. Quia igitur sacerdotium veteris legis erat figura sacerdotii Christi, noluit Christus nasci de stirpe figuralium sacerdotum, ut ostenderetur non esse omnino idem sacerdotium, sed differre sicut verum a figurali.</p>
               <p xml:id="TAca84-d1e2368-d1e160"> Ad tertium dicendum quod, sicut supra dictum est, alii homines particulatim habent quasdam gratias, sed Christus, tanquam omnium caput, habet perfectionem omnium gratiarum. Et ideo, quantum ad alios pertinet, alius est legislator, et alius sacerdos, et alius rex, sed haec omnia concurrunt in Christo, tanquam in fonte omnium gratiarum. Unde dicitur Isaiae XXXIII, <quote xml:id="TAca84-d1e2368-Qd1e162">dominus iudex noster, dominus legifer noster, dominus rex noster, ipse veniet et salvabit nos</quote>.</p>
            </div>
            <div xml:id="TAca84-d1e2368-Dd1e166">
               <head xml:id="TAca84-d1e2368-Hd1e168">Articulus 2</head>
               <p xml:id="TAca84-d1e2368-d1e170"> Ad secundum sic proceditur. Videtur quod ipse Christus non fuit simul sacerdos et hostia. Sacerdotis enim est hostiam occidere. Sed Christus non seipsum occidit. Ergo ipse non fuit simul sacerdos et hostia.</p>
               <p xml:id="TAca84-d1e2368-d1e172"> Praeterea, sacerdotium Christi magis est simile sacerdotio Iudaeorum, quod erat a Deo institutum, quam sacerdotio gentilium, quo Daemones colebantur. In veteri autem lege nunquam homo in sacrificium offerebatur, quod maxime reprehenditur in sacrificiis gentilium, secundum illud Psalmi, <quote xml:id="TAca84-d1e2368-Qd1e174">effuderunt sanguinem innocentem filiorum suorum et filiarum suarum, quas sacrificaverunt sculptilibus Chanaan</quote>. Ergo in sacerdotio Christi non debuit esse ipse homo Christus hostia.</p>
               <p xml:id="TAca84-d1e2368-d1e177"> Praeterea, omnis hostia, ex hoc quod Deo offertur, Deo sanctificatur. Sed ipsa Christi humanitas a principio fuit sanctificata et Deo coniuncta. Ergo non convenienter potest dici quod Christus, secundum quod homo, fuerit hostia.</p>
               <p xml:id="TAca84-d1e2368-d1e179"> Sed contra est quod apostolus dicit, Ephes. V, <quote xml:id="TAca84-d1e2368-Qd1e181">Christus dilexit nos, et tradidit semetipsum pro nobis oblationem et hostiam Deo in odorem suavitatis</quote>.</p>
               <p xml:id="TAca84-d1e2368-d1e185"> Respondeo dicendum quod, sicut dicit Augustinus, in X de Civ. Dei, <quote xml:id="TAca84-d1e2368-Qd1e187">omne sacrificium visibile invisibilis sacrificii est sacramentum, idest sacrum signum</quote>. Est autem invisibile sacrificium quo homo spiritum suum offert Deo, secundum illud Psalmi; <quote xml:id="TAca84-d1e2368-Qd1e189">sacrificium Deo spiritus contribulatus</quote>. Et ideo omne illud quod Deo exhibetur ad hoc quod spiritus hominis feratur in Deum, potest dici sacrificium. Indiget igitur homo sacrificio propter tria. Uno quidem modo, ad remissionem peccati, per quod a Deo avertitur. Et ideo dicit apostolus, Heb. V, quod ad sacerdotem pertinet ut offerat dona et sacrificia pro peccatis. Secundo, ut homo in statu gratiae conservetur, semper Deo inhaerens, in quo eius pax et salus consistit. Unde et in veteri lege immolabatur hostia pacifica pro offerentium salute, ut habetur Levit. III. Tertio, ad hoc quod spiritus hominis perfecte Deo uniatur, quod maxime erit in gloria. Unde et in veteri lege offerebatur holocaustum, quasi totum incensum, ut dicitur Levit. I. Haec autem per humanitatem Christi nobis provenerunt. Nam primo quidem, nostra peccata deleta sunt, secundum illud Rom. IV, <quote xml:id="TAca84-d1e2368-Qd1e191">traditus est propter delicta nostra</quote>. Secundo, gratiam nos salvantem per ipsum accepimus, secundum illud Heb. V, <quote xml:id="TAca84-d1e2368-Qd1e193">factus est omnibus obtemperantibus sibi causa salutis aeternae</quote>. Tertio, per ipsum perfectionem gloriae adepti sumus, secundum illud Heb. X, <quote xml:id="TAca84-d1e2368-Qd1e195">habemus fiduciam per sanguinem eius in introitum sanctorum</quote>, scilicet in gloriam caelestem. Et ideo ipse Christus, inquantum homo, non solum fuit sacerdos, sed etiam hostia perfecta, simul existens hostia pro peccato, et hostia pacificorum, et holocaustum.</p>
               <p xml:id="TAca84-d1e2368-d1e198"> Ad primum ergo dicendum quod Christus non se occidit, sed seipsum voluntarie morti exposuit, secundum illud Isaiae LIII, <quote xml:id="TAca84-d1e2368-Qd1e200">oblatus est quia ipse voluit</quote>. Et ideo dicitur seipsum obtulisse.</p>
               <p xml:id="TAca84-d1e2368-d1e203"> Ad secundum dicendum quod Christi hominis occisio potest ad duplicem voluntatem comparari. Uno modo, ad voluntatem occidentium. Et sic non habuit rationem hostiae, non enim dicuntur occisores Christi hostiam Deo obtulisse, sed graviter deliquisse. Et huius peccati similitudinem gerebant impia gentilium sacrificia, quibus homines idolis immolabant. Alio modo potest considerari occisio Christi per comparationem ad voluntatem patientis, qui voluntarie se obtulit passioni. Et ex hac parte habet rationem hostiae. In quo non convenit cum sacrificiis gentilium.</p>
            </div>
            <div xml:id="TAca84-d1e2368-Dd1e206">
               <head xml:id="TAca84-d1e2368-Hd1e208">Articulus 3</head>
               <p xml:id="TAca84-d1e2368-d1e210"> Ad tertium sic proceditur. Videtur quod effectus sacerdotii Christi non sit expiatio peccatorum. Solius enim Dei est peccata delere, secundum illud Isaiae XLIII, <quote xml:id="TAca84-d1e2368-Qd1e212">ego sum qui deleo iniquitates tuas propter me</quote>. Sed Christus non est sacerdos secundum quod Deus, sed secundum quod homo. Ergo sacerdotium Christi non est expiativum peccatorum.</p>
               <p xml:id="TAca84-d1e2368-d1e215"> Praeterea, apostolus dicit, Heb. X, quod <quote xml:id="TAca84-d1e2368-Qd1e217">hostiae veteris testamenti non potuerunt perfectos facere, alioquin cessassent offerri, eo quod nullam haberent conscientiam peccati cultores sufficienter semel mundati; sed in ipsis commemoratio peccatorum per singulos annos fit</quote>. Sed similiter sub sacerdotio Christi fit commemoratio peccatorum, cum dicitur, <quote xml:id="TAca84-d1e2368-Qd1e219">dimitte nobis debita nostra</quote>, Matth. VI. Offertur etiam continue sacrificium in Ecclesia, unde ibidem dicitur, <quote xml:id="TAca84-d1e2368-Qd1e221">panem nostrum quotidianum da nobis hodie</quote>. Ergo per sacerdotium Christi non expiantur peccata.</p>
               <p xml:id="TAca84-d1e2368-d1e224"> Praeterea, pro peccato in veteri lege maxime immolabatur hircus pro peccato principis, vel capra pro peccato alicuius de populo, vel vitulus pro peccato sacerdotis, ut patet Levit. IV. Sed Christus nulli horum comparatur, sed agno, secundum illud Ierem. XI <quote xml:id="TAca84-d1e2368-Qd1e226">ego quasi agnus mansuetus qui portatur ad victimam</quote>. Ergo videtur quod eius sacerdotium non sit expiativum peccatorum.</p>
               <p xml:id="TAca84-d1e2368-d1e229"> Sed contra est quod dicit apostolus, Heb. IX, <quote xml:id="TAca84-d1e2368-Qd1e231">sanguis Christi, qui per spiritum sanctum seipsum obtulit immaculatum Deo, emundabit conscientias nostras ab operibus mortuis, ad serviendum Deo viventi</quote>. Opera autem mortua dicuntur peccata. Ergo sacerdotium Christi habet virtutem emundandi peccata.</p>
               <p xml:id="TAca84-d1e2368-d1e235"> Respondeo dicendum quod ad perfectam peccatorum emundationem duo requiruntur, secundum quod duo sunt in peccato, scilicet macula culpae, et reatus poenae. Macula quidem culpae deletur per gratiam, qua cor peccatoris in Deum convertitur, reatus autem poenae totaliter tollitur per hoc quod homo Deo satisfacit. Utrumque autem horum efficit sacerdotium Christi. Nam virtute ipsius gratia nobis datur, qua corda nostra convertuntur ad Deum, secundum illud Rom. III, <quote xml:id="TAca84-d1e2368-Qd1e237">iustificati gratis per gratiam ipsius, per redemptionem quae est in Christo Iesu, quem proposuit Deus propitiatorem per fidem in sanguine ipsius</quote>. Ipse etiam pro nobis plenarie satisfecit, inquantum <quote xml:id="TAca84-d1e2368-Qd1e239">ipse languores nostros tulit, et dolores nostros ipse portavit</quote>. Unde patet quod Christi sacerdotium habet vim plenam expiandi peccata.</p>
               <p xml:id="TAca84-d1e2368-d1e242"> Ad primum ergo dicendum quod, licet Christus non fuerit sacerdos secundum quod Deus, sed secundum quod homo, unus tamen et idem fuit sacerdos et Deus. Unde in synodo Ephesina legitur, <quote xml:id="TAca84-d1e2368-Qd1e244">si quis pontificem nostrum et apostolum fieri dicit non ipsum ex Deo verbum, sed quasi alterum praeter ipsum specialiter hominem ex muliere, anathema sit</quote>. Et ideo, inquantum eius humanitas operabatur in virtute divinitatis, illud sacrificium erat efficacissimum ad delenda peccata. Propter quod Augustinus dicit, in IV de Trin., <quote xml:id="TAca84-d1e2368-Qd1e246">ut, quoniam quatuor considerantur in omni sacrificio, cui offeratur, a quo offeratur, quid offeratur, pro quibus offeratur; idem ipse unus verusque mediator, per sacrificium pacis reconcilians nos Deo, unum cum illo maneret cui offerebat, unum in se faceret pro quibus offerebat, unus ipse esset qui offerebat, et quod offerebat</quote>.</p>
               <p xml:id="TAca84-d1e2368-d1e249"> Ad secundum dicendum quod peccata non commemorantur in nova lege propter inefficaciam sacerdotii Christi, quasi per ipsum non sufficienter expientur peccata, sed commemorantur quantum ad illos scilicet qui vel eius sacrificii nolunt esse participes, sicut sunt infideles, pro quorum peccatis oramus, ut convertantur; vel etiam quantum ad illos qui, post participationem huius sacrificii, ab eo deviant qualitercumque peccando. Sacrificium autem quod quotidie in Ecclesia offertur, non est aliud a sacrificio quod ipse Christus obtulit, sed eius commemoratio. Unde Augustinus dicit, in X de Civ. Dei, <quote xml:id="TAca84-d1e2368-Qd1e251">sacerdos ipse Christus offerens, ipse et oblatio, cuius rei sacramentum quotidianum esse voluit Ecclesiae sacrificium</quote>.</p>
               <p xml:id="TAca84-d1e2368-d1e254"> Ad tertium dicendum quod, sicut Origenes dicit, super Ioan., licet diversa animalia in lege offerrentur, quotidianum tamen sacrificium, quod offerebatur mane et vespere, erat agnus, ut habetur Num. XXVIII. Unde significabatur quod oblatio agni, idest Christi, esset sacrificium consummativum omnium aliorum. Et ideo Ioan. I dicitur, <quote xml:id="TAca84-d1e2368-Qd1e256">ecce agnus Dei, ecce qui tollit peccata mundi</quote>.</p>
            </div>
            <div xml:id="TAca84-d1e2368-Dd1e261">
               <head xml:id="TAca84-d1e2368-Hd1e263">Articulus 4</head>
               <p xml:id="TAca84-d1e2368-d1e265"> Ad quartum sic proceditur. Videtur quod effectus sacerdotii Christi non solum pertinuerit ad alios, sed etiam ad ipsum. Ad officium enim sacerdotis pertinet pro populo orare, secundum illud II Machab. I, <quote xml:id="TAca84-d1e2368-Qd1e267">orationem faciebant sacerdotes dum consummaretur sacrificium</quote>. Sed Christus non solum pro aliis oravit, sed etiam pro seipso, secundum quod supra dictum est, et sicut expresse dicitur, Heb. V, quod <quote xml:id="TAca84-d1e2368-Qd1e269">in diebus carnis suae preces supplicationesque ad eum qui possit illum salvum facere a morte, cum clamore valido et lacrimis obtulit</quote>. Ergo sacerdotium Christi habuit non solum in aliis, sed etiam in seipso effectum.</p>
               <p xml:id="TAca84-d1e2368-d1e272"> Praeterea, Christus obtulit seipsum sacrificium in sua passione. Sed per passionem suam non solum aliis meruit, sed etiam sibi, ut supra habitum est. Ergo sacerdotium Christi non solum habuit effectum in aliis, sed etiam in seipso.</p>
               <p xml:id="TAca84-d1e2368-d1e274"> Praeterea, sacerdotium veteris legis fuit figura sacerdotii Christi. Sed sacerdos veteris legis non solum pro aliis, sed etiam pro seipso sacrificium offerebat, dicitur enim Levit. XVI, quod <quote xml:id="TAca84-d1e2368-Qd1e276">pontifex ingreditur sanctuarium ut roget pro se, et pro domo sua, et pro universo coetu filiorum Israel</quote>. Ergo etiam sacerdotium Christi non solum in aliis, sed in seipso effectum habuit.</p>
               <p xml:id="TAca84-d1e2368-d1e279"> Sed contra est quod in Ephesina synodo legitur, <quote xml:id="TAca84-d1e2368-Qd1e281">si quis dicit Christum pro se obtulisse oblationem, et non magis pro nobis solum (nec enim indiguit sacrificio qui peccatum nescit), anathema sit</quote>. Sed in sacrificio offerendo potissime sacerdotis consistit officium. Ergo sacerdotium Christi non habuit effectum in ipso Christo.</p>
               <p xml:id="TAca84-d1e2368-d1e285"> Respondeo dicendum quod, sicut dictum est, sacerdos constituitur medius inter Deum et populum. Ille autem indiget medio ad Deum qui per seipsum accedere ad Deum non potest, et talis sacerdotio subiicitur, effectum sacerdotii participans. Hoc autem Christo non competit, dicit enim apostolus, Heb. VII, <quote xml:id="TAca84-d1e2368-Qd1e287">accedens per seipsum ad Deum, semper vivens, ad interpellandum pro nobis</quote>. Et ideo Christo non competit effectum sacerdotii in se suscipere, sed potius ipsum aliis communicare. Primum enim agens in quolibet genere ita est influens quod non est recipiens in genere illo, sicut sol illuminat sed non illuminatur, et ignis calefacit sed non calefit. Christus autem est fons totius sacerdotii, nam sacerdos legalis erat figura ipsius; sacerdos autem novae legis in persona ipsius operatur, secundum illud II Cor. II, <quote xml:id="TAca84-d1e2368-Qd1e289">nam et ego, quod donavi, si quid donavi, propter vos, in persona Christi</quote>. Et ideo non competit Christo effectum sacerdotii suscipere.</p>
               <p xml:id="TAca84-d1e2368-d1e292"> Ad primum ergo dicendum quod oratio, etsi conveniat sacerdotibus, non tamen est eorum officio propria, cuilibet enim convenit et pro se et pro aliis orare, secundum illud Iac. ult., <quote xml:id="TAca84-d1e2368-Qd1e294">orate pro invicem, ut salvemini</quote>. Et sic posset dici quod oratio qua Christus pro se oravit, non erat actus sacerdotii eius. Sed haec responsio videtur excludi per hoc quod apostolus, Heb. V, cum dixisset, <quote xml:id="TAca84-d1e2368-Qd1e296">tu es sacerdos in aeternum secundum ordinem Melchisedech</quote>, subdit, <quote xml:id="TAca84-d1e2368-Qd1e298">qui in diebus carnis suae preces</quote> etc., ut supra, et ita videtur quod oratio qua Christus oravit, ad eius sacerdotium pertineat. Et ideo oportet dicere quod alii sacerdotes effectum sacerdotii sui participant, non inquantum sacerdotes, sed inquantum peccatores, ut infra dicetur. Christus autem, simpliciter loquendo, peccatum non habuit, habuit tamen similitudinem peccati in carne, ut dicitur Rom. VIII. Et ideo non simpliciter dicendum est quod ipse effectum sacerdotii participaverit, sed secundum quid, scilicet secundum passibilitatem carnis. Unde signanter dicit, <quote xml:id="TAca84-d1e2368-Qd1e300">qui possit illum salvum facere a morte</quote>.</p>
               <p xml:id="TAca84-d1e2368-d1e303"> Ad secundum dicendum quod in oblatione sacrificii cuiuscumque sacerdotis duo possunt considerari, scilicet ipsum sacrificium oblatum, et devotio offerentis. Proprius autem effectus sacerdotii est id quod sequitur ex ipso sacrificio. Christus autem consecutus est per suam passionem, non quasi ex vi sacrificii, quod offertur per modum satisfactionis, sed ex ipsa devotione qua, secundum caritatem, passionem humiliter sustinuit.</p>
               <p xml:id="TAca84-d1e2368-d1e305"> Ad tertium dicendum quod figura non potest adaequare veritatem. Unde sacerdos figuralis veteris legis non poterat ad hanc perfectionem attingere ut sacrificio satisfactorio non indigeret. Sed Christus non indiguit. Unde non est similis ratio de utroque. Et hoc est quod apostolus dicit, <quote xml:id="TAca84-d1e2368-Qd1e307">lex homines constituit sacerdotes infirmitatem habentes, sermo autem iurisiurandi, qui post legem est, filium in aeternum perfectum</quote>.</p>
            </div>
            <div xml:id="TAca84-d1e2368-Dd1e311">
               <head xml:id="TAca84-d1e2368-Hd1e313">Articulus 5</head>
               <p xml:id="TAca84-d1e2368-d1e315"> Ad quintum sic proceditur. Videtur quod sacerdotium Christi non permaneat in aeternum. Quia, ut dictum est, illi soli effectu sacerdotii indigent qui habent infirmitatem peccati quae per sacerdotis sacrificium expiari potest. Sed hoc non erit in aeternum. Quia in sanctis nulla erit infirmitas, secundum illud Isaiae LX, <quote xml:id="TAca84-d1e2368-Qd1e317">populus tuus omnes iusti</quote>, peccatorum autem infirmitas inexpiabilis erit, quia <quote xml:id="TAca84-d1e2368-Qd1e319">in Inferno nulla est redemptio</quote>. Ergo sacerdotium Christi non est in aeternum.</p>
               <p xml:id="TAca84-d1e2368-d1e322"> Praeterea, sacerdotium Christi maxime manifestatum est in eius passione et morte, quando <quote xml:id="TAca84-d1e2368-Qd1e324">per proprium sanguinem introivit in sancta</quote>, ut dicitur Heb. IX. Sed passio et mors Christi non erit in aeternum, ut dicitur Rom. VI, <quote xml:id="TAca84-d1e2368-Qd1e326">Christus resurgens a mortuis iam non moritur</quote>. Ergo sacerdotium Christi non est in aeternum.</p>
               <p xml:id="TAca84-d1e2368-d1e329"> Praeterea, Christus est sacerdos non secundum quod Deus, sed secundum quod homo. Sed Christus quandoque non fuit homo scilicet in triduo mortis. Ergo sacerdotium Christi non est in aeternum.</p>
               <p xml:id="TAca84-d1e2368-d1e331"> Sed contra est quod dicitur in Psalmo, <quote xml:id="TAca84-d1e2368-Qd1e333">tu es sacerdos in aeternum</quote>.</p>
               <p xml:id="TAca84-d1e2368-d1e337"> Respondeo dicendum quod in officio sacerdotis duo possunt considerari, primo quidem ipsa oblatio sacrificii; secundo, ipsa sacrificii consummatio, quae quidem consistit in hoc quod illi pro quibus sacrificium offertur finem sacrificii consequuntur. Finis autem sacrificii quod Christus obtulit, non fuerunt bona temporalia, sed aeterna, quae per eius mortem adipiscimur, unde dicitur, Heb. IX, quod <quote xml:id="TAca84-d1e2368-Qd1e339">Christus est assistens pontifex futurorum bonorum</quote>, ratione cuius Christi sacerdotium dicitur esse aeternum. Et haec quidem consummatio sacrificii Christi praefigurabatur in hoc ipso quod pontifex legalis semel in anno cum sanguine hirci et vituli intrabat in sancta sanctorum, ut dicitur Levit. XVI, cum tamen hircum et vitulum non immolaret in sancta sanctorum, sed extra. Similiter Christus in sancta sanctorum idest in ipsum caelum intravit et nobis viam paravit intrandi per virtutem sanguinis sui, quem pro nobis in terra effudit.</p>
               <p xml:id="TAca84-d1e2368-d1e342"> Ad primum ergo dicendum quod sancti qui erunt in patria, non indigebunt ulterius expiari per sacerdotium Christi, sed, expiati iam, indigebunt consummari per ipsum Christum, a quo gloria eorum dependet, ut dicitur, Apoc. XXI, quod claritas Dei illuminat illam, scilicet civitatem sanctorum, et lucerna eius est agnus.</p>
               <p xml:id="TAca84-d1e2368-d1e344"> Ad secundum dicendum quod, licet passio et mors Christi de cetero non sit iteranda, tamen virtus illius hostiae permanet in aeternum, quia ut dicitur Heb. X, <quote xml:id="TAca84-d1e2368-Qd1e346">una oblatione consummavit in aeternum sanctificatos</quote>.</p>
               <p xml:id="TAca84-d1e2368-d1e349"> Per quod etiam patet responsio ad tertium. Unitas autem huius oblationis figurabatur in lege per hoc quod semel in anno legalis pontifex cum solemni oblatione sanguinis intrabat in sancta, ut dicitur Levit. XVI. Sed deficiebat figura a veritate in hoc, quod illa hostia non habebat sempiternam virtutem, et ideo annuatim illae hostiae reiterabantur.</p>
            </div>
            <div xml:id="TAca84-d1e2368-Dd1e352">
               <head xml:id="TAca84-d1e2368-Hd1e354">Articulus 6</head>
               <p xml:id="TAca84-d1e2368-d1e356"> Ad sextum sic proceditur. Videtur quod sacerdotium Christi non fuerit secundum ordinem Melchisedech. Christus enim est fons totius sacerdotii tanquam principalis sacerdos. Sed illud quod est principale, non sequitur ordinem aliorum, sed alia sequuntur ordinem ipsius. Ergo Christus non debet dici sacerdos secundum ordinem Melchisedech.</p>
               <p xml:id="TAca84-d1e2368-d1e358"> Praeterea, sacerdotium veteris legis propinquius fuit sacerdotio Christi quam sacerdotium quod fuit ante legem. Sed sacramenta tanto expressius significabant Christum, quanto propinquiora fuerunt Christo, ut patet ex his quae in secunda parte dicta sunt. Ergo sacerdotium Christi magis debet denominari secundum sacerdotium legale quam secundum sacerdotium Melchisedech, quod fuit ante legem.</p>
               <p xml:id="TAca84-d1e2368-d1e360"> Praeterea, Heb. VII dicitur, <quote xml:id="TAca84-d1e2368-Qd1e362">quod est rex pacis; sine patre sine matre sine genealogia; neque initium dierum neque finem vitae habens</quote>, quae quidem conveniunt soli filio Dei. Ergo non debet dici Christus sacerdos secundum ordinem Melchisedech tanquam cuiusdam alterius, sed secundum ordinem sui ipsius.</p>
               <p xml:id="TAca84-d1e2368-d1e365"> Sed contra est quod dicitur in Psalmo, <quote xml:id="TAca84-d1e2368-Qd1e367">tu es sacerdos in aeternum secundum ordinem Melchisedech</quote>.</p>
               <p xml:id="TAca84-d1e2368-d1e371"> Respondeo dicendum quod sicut, supra dictum est, legale sacerdotium fuit figura sacerdotii Christi, non quidem quasi adaequans veritatem, sed multum ab ea deficiens, tum quia sacerdotium legale non mundabat peccata; tum etiam quia non erat aeternum, sicut sacerdotium Christi. Ipsa autem excellentia sacerdotii Christi ad sacerdotium leviticum fuit figurata in sacerdotio Melchisedech, qui ab Abraham decimas sumpsit, in cuius lumbis decimatus est quodammodo ipse sacerdos legalis. Et ideo sacerdotium Christi dicitur esse secundum ordinem Melchisedech, propter excellentiam veri sacerdotii ad figurale sacerdotium legis.</p>
               <p xml:id="TAca84-d1e2368-d1e373"> Ad primum ergo dicendum quod Christus non dicitur esse secundum ordinem Melchisedech quasi principalioris sacerdotis, sed quasi praefigurantis excellentiam sacerdotii Christi ad sacerdotium leviticum.</p>
               <p xml:id="TAca84-d1e2368-d1e375"> Ad secundum dicendum quod in sacerdotio Christi duo possunt considerari, scilicet ipsa oblatio Christi, et participatio eius. Quantum autem ad ipsam oblationem, expressius figurabat sacerdotium Christi sacerdotium legale per sanguinis effusionem, quam sacerdotium Melchisedech in quo sanguis non effundebatur. Sed quantum ad participationem huius sacrificii et eius effectum, in quo praecipue attenditur excellentia sacerdotii Christi ad sacerdotium legale, expressius praefigurabatur per sacerdotium Melchisedech, qui offerebat panem et vinum, significantia, ut dicit Augustinus ecclesiasticam unitatem, quam constituit participatio sacrificii Christi. Unde etiam in nova lege verum Christi sacrificium communicatur fidelibus sub specie panis et vini.</p>
               <p xml:id="TAca84-d1e2368-d1e377"> Ad tertium dicendum quod Melchisedech dictus est sine patre et sine matre et sine genealogia, et quod non habet initium dierum neque finem non quia ista non habuit, sed quia in Scriptura sacra ista de eo non leguntur. Et per hoc ipsum, ut apostolus ibidem dicit, assimilatus est filio Dei, qui in terris est sine patre, et in caelis sine matre et sine genealogia, secundum illud Isaiae LIII, <quote xml:id="TAca84-d1e2368-Qd1e379">generationem eius quis enarrabit?</quote> Et secundum divinitatem neque principium neque finem habet dierum.</p>
            </div>
         </div>
      </body>
   </text>
</TEI>