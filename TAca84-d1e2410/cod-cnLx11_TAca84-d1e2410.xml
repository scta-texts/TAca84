<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 30</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 30</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2410"><!-- p3-q30 -->
            <head xml:id="TAca84-d1e2410-Hd1e97">Quaestio 30</head>
            <div xml:id="TAca84-d1e2410-Dd1e99">
               <head xml:id="TAca84-d1e2410-Hd1e101">Prooemium</head>
               <p xml:id="TAca84-d1e2410-d1e103"> Deinde considerandum est de Annuntiatione beatae virginis. Et circa hoc quaeruntur quatuor. Primo, utrum conveniens fuerit ei annuntiari quod in ea generandum erat. Secundo, per quem erat ei annuntiandum. Tertio, per quem modum ei annuntiari debebat. Quarto, de ordine Annuntiationis.</p>
            </div>
            <div xml:id="TAca84-d1e2410-Dd1e106">
               <head xml:id="TAca84-d1e2410-Hd1e108">Articulus 1</head>
               <p xml:id="TAca84-d1e2410-d1e110"> Ad primum sic proceditur. Videtur quod non fuerit necessarium beatae virgini annuntiari quod in ea fiendum erat. Annuntiatio enim ad hoc solum necessarium videbatur ut virginis consensus haberetur. Sed consensus eius non videtur necessarius fuisse, quia conceptus virginis praenuntiatus fuit prophetia praedestinationis quae sine nostro completur arbitrio, ut dicit quaedam Glossa, Matth. I. Non ergo necessarium fuit quod talis Annuntiatio fieret.</p>
               <p xml:id="TAca84-d1e2410-d1e112"> Praeterea, beata virgo incarnationis fidem habebat, sine qua nullus esse poterat in statu salutis, quia, ut dicitur Rom. III, <quote xml:id="TAca84-d1e2410-Qd1e114">iustitia Dei est per fidem Iesu Christi</quote>. Sed de eo quod aliquis per certitudinem credit, non indiget ulterius instrui. Ergo beatae virgini non fuit necessarium ut ei incarnatio filii annuntiaretur.</p>
               <p xml:id="TAca84-d1e2410-d1e117"> Praeterea, sicut beata virgo corporaliter Christum concepit, ita quaelibet sancta anima concipit ipsum spiritualiter, unde apostolus dicit, Galat. IV, <quote xml:id="TAca84-d1e2410-Qd1e119">filioli mei, quos iterum parturio, donec formetur Christus in vobis</quote>. Sed illis qui spiritualiter debent ipsum concipere, talis conceptio eis non annuntiatur. Ergo nec beatae virgini fuit annuntiandum quod esset in utero conceptura filium Dei.</p>
               <p xml:id="TAca84-d1e2410-d1e122"> Sed contra est quod habetur Luc. I, quod Angelus dixit ei, <quote xml:id="TAca84-d1e2410-Qd1e124">ecce, concipies in utero et paries filium</quote>.</p>
               <p xml:id="TAca84-d1e2410-d1e128"> Respondeo dicendum quod congruum fuit beatae virgini annuntiari quod esset Christum conceptura. Primo quidem, ut servaretur congruus ordo coniunctionis filii Dei ad virginem, ut scilicet prius mens eius de ipso instrueretur quam carne eum conciperet. Unde Augustinus dicit, in libro de virginitate, <quote xml:id="TAca84-d1e2410-Qd1e130">beatior Maria est percipiendo fidem Christi, quam concipiendo carnem Christi</quote>. Et postea subdit, <quote xml:id="TAca84-d1e2410-Qd1e132">materna propinquitas nihil Mariae profuisset, nisi felicius Christum corde quam carne gestasset</quote>. Secundo, ut posset esse certior testis huius sacramenti, quando super hoc divinitus erat instructa. Tertio, ut voluntaria sui obsequii munera Deo offerret, ad quod se promptam obtulit, dicens, <quote xml:id="TAca84-d1e2410-Qd1e134">ecce ancilla domini</quote>. Quarto, ut ostenderetur esse quoddam spirituale matrimonium inter filium Dei et humanam naturam. Et ideo per Annuntiationem expetebatur consensus virginis loco totius humanae naturae.</p>
               <p xml:id="TAca84-d1e2410-d1e137"> Ad primum ergo dicendum quod prophetia praedestinationis completur sine nostro arbitrio causante, non tamen sine nostro arbitrio consentiente.</p>
               <p xml:id="TAca84-d1e2410-d1e139"> Ad secundum dicendum quod beata virgo expressam fidem habebat incarnationis futurae, sed, cum esset humilis, non tam alta de se sapiebat. Et ideo super hoc erat instruenda.</p>
               <p xml:id="TAca84-d1e2410-d1e141"> Ad tertium dicendum quod spiritualem conceptionem Christi, quae est per fidem, praecedit Annuntiatio quae est per fidei praedicationem, secundum quod <quote xml:id="TAca84-d1e2410-Qd1e143">fides est ex auditu</quote>, ut dicitur Rom. X. Nec tamen propter hoc aliquis pro certo scit se gratiam habere, sed scit veram fidem esse quam accipit.</p>
            </div>
            <div xml:id="TAca84-d1e2410-Dd1e147">
               <head xml:id="TAca84-d1e2410-Hd1e149">Articulus 2</head>
               <p xml:id="TAca84-d1e2410-d1e151"> Ad secundum sic proceditur. Videtur quod beatae virgini non debuerit Annuntiatio fieri per Angelum. Supremis enim Angelis fit revelatio immediate a Deo, ut dicit Dionysius, VII cap. Cael. Hier. Sed mater Dei est super omnes Angelos exaltata. Ergo videtur quod immediate a Deo debuerit sibi annuntiari incarnationis mysterium, et non per Angelum.</p>
               <p xml:id="TAca84-d1e2410-d1e153"> Praeterea, si in hoc oportebat servari communem ordinem, secundum quem divina hominibus per Angelos revelantur, similiter divina ad mulierem per virum deferuntur, unde et apostolus dicit, I Cor. XIV, <quote xml:id="TAca84-d1e2410-Qd1e155">mulieres in Ecclesiis taceant, et si quid velint discere, domi viros suos interrogent</quote>. Ergo videtur quod beatae virgini debuit annuntiari mysterium incarnationis per aliquem virum, praesertim quia Ioseph, vir eius, super hoc fuit ab Angelo instructus, ut legitur Matth. I.</p>
               <p xml:id="TAca84-d1e2410-d1e158"> Praeterea, nullus potest congrue annuntiare quod ignorat. Sed supremi Angeli non plene cognoverunt incarnationis mysterium, unde Dionysius VII cap. Cael. Hier., ex eorum persona dicit esse intelligendam quaestionem quae ponitur Isaiae LXIII, <quote xml:id="TAca84-d1e2410-Qd1e160">quis est iste qui venit de Edom?</quote> Ergo videtur quod per nullum Angelum potuit convenienter Annuntiatio incarnationis fieri.</p>
               <p xml:id="TAca84-d1e2410-d1e163"> Praeterea, maiora sunt per maiores nuntios annuntianda. Sed mysterium incarnationis est maximum inter omnia alia quae per Angelos sunt hominibus annuntiata. Ergo videtur quod, si per aliquem Angelum annuntiari debuit, quod annuntiandum fuit per aliquem de supremo ordine. Sed Gabriel non est de supremo ordine, sed de ordine Archangelorum, qui est penultimus, unde cantat Ecclesia, <quote xml:id="TAca84-d1e2410-Qd1e165">Gabrielem Archangelum scimus divinitus te esse affatum</quote>. Non ergo huiusmodi Annuntiatio per Gabrielem Archangelum convenienter facta est.</p>
               <p xml:id="TAca84-d1e2410-d1e169"> Sed contra est quod dicitur Luc. I, <quote xml:id="TAca84-d1e2410-Qd1e171">missus est Gabriel Angelus a Deo,</quote> et cetera.</p>
               <p xml:id="TAca84-d1e2410-d1e174"> Respondeo dicendum quod conveniens fuit matri Dei annuntiari per Angelum divinae incarnationis mysterium, propter tria. Primo quidem, ut in hoc etiam servaretur divina ordinatio, secundum quam mediantibus Angelis divina ad homines perveniunt. Unde dicit Dionysius, IV cap. Cael. Hier., quod <quote xml:id="TAca84-d1e2410-Qd1e176">divinum Iesu benignitatis mysterium Angeli primum edocti sunt, postea per ipsos ad nos cognitionis gratia transivit. Sic igitur divinissimus Gabriel Zachariam quidem docebat prophetam esse futurum ex ipso, Mariam autem, quomodo in ipsa fieret thearchicum ineffabilis Dei formationis mysterium</quote>. Secundo, hoc fuit conveniens reparationi humanae, quae futura erat per Christum. Unde Beda dicit, in homilia, <quote xml:id="TAca84-d1e2410-Qd1e178">aptum humanae restaurationis principium ut Angelus a Deo mitteretur ad virginem partu consecrandam divino, quia prima perditionis humanae fuit causa cum serpens a Diabolo mittebatur ad mulierem spiritu superbiae decipiendam</quote>. Tertio, quia hoc congruebat virginitati matris Dei. Unde Hieronymus dicit in sermone assumptionis, <quote xml:id="TAca84-d1e2410-Qd1e180">bene Angelus ad virginem mittitur, quia semper est Angelis cognata virginitas. Profecto in carne praeter carnem vivere non terrena vita est, sed caelestis</quote>.</p>
               <p xml:id="TAca84-d1e2410-d1e183"> Ad primum ergo dicendum quod mater Dei superior erat Angelis quantum ad dignitatem ad quam divinitus eligebatur. Sed quantum ad statum praesentis vitae, inferior erat Angelis. Quia etiam ipse Christus, ratione passibilis vitae, <quote xml:id="TAca84-d1e2410-Qd1e185">modico ab Angelis minoratus est</quote>, ut dicitur Heb. II. Sed quia tamen Christus fuit viator et comprehensor, quantum ad cognitionem divinorum non indigebat ab Angelis instrui. Sed mater Dei nondum erat in statu comprehensorum. Et ideo de divino conceptu per Angelos instruenda erat.</p>
               <p xml:id="TAca84-d1e2410-d1e188"> Ad secundum dicendum quod, sicut Augustinus dicit, in sermone de assumptione, beata virgo Maria vera existimatione ab aliquibus generalibus excipitur. Quia nec conceptus multiplicavit, nec sub viri, idest mariti, potestate fuit, <quote xml:id="TAca84-d1e2410-Qd1e190">quae integerrimis visceribus de spiritu sancto Christum suscepit</quote>. Et ideo non debuit mediante viro instrui de mysterio incarnationis, sed mediante Angelo. Propter quod etiam ipsa prius est instructa quam Ioseph, nam ipsa instructa est ante conceptum, Ioseph autem post eius conceptum.</p>
               <p xml:id="TAca84-d1e2410-d1e193"> Ad tertium dicendum quod, sicut patet ex auctoritate Dionysii inducta, Angeli incarnationis mysterium cognoverunt, sed tamen interrogant, perfectius scire cupientes a Christo huius mysterii rationes, quae sunt incomprehensibiles omni creato intellectui. Unde maximus dicit quod <quote xml:id="TAca84-d1e2410-Qd1e195">utrum Angeli cognoverint futuram incarnationem, ambigere non oportet. Latuit autem eos investigabilis domini conceptio, atque modus qualiter totus in genitore, totus manebat in omnibus, nec non et in virginis cellula</quote>.</p>
               <p xml:id="TAca84-d1e2410-d1e198"> Ad quartum dicendum quod quidam dicunt Gabrielem fuisse de supremo ordine, propter hoc quod Gregorius dicit, <quote xml:id="TAca84-d1e2410-Qd1e200">summum Angelum venire dignum fuerat, qui summum omnium nuntiabat</quote>. Sed ex hoc non habetur quod fuerit summus inter omnes ordines, sed respectu Angelorum, fuit enim de ordine Archangelorum. Unde et Ecclesia eum Archangelum nominat, et Gregorius ipse dicit, in homilia de centum ovibus, quod <quote xml:id="TAca84-d1e2410-Qd1e202">Archangeli dicuntur qui summa annuntiant</quote>. Satis est ergo credibile quod sit summus in ordine Archangelorum. Et, sicut Gregorius dicit, hoc nomen officio suo congruit, <quote xml:id="TAca84-d1e2410-Qd1e204">Gabriel enim Dei fortitudo nominatur. Per Dei ergo fortitudinem nuntiandum erat quia virtutum dominus et potens in praelio ad debellandas potestates aereas veniebat</quote>.</p>
            </div>
            <div xml:id="TAca84-d1e2410-Dd1e208">
               <head xml:id="TAca84-d1e2410-Hd1e210">Articulus 3</head>
               <p xml:id="TAca84-d1e2410-d1e212"> Ad tertium sic proceditur. Videtur quod Angelus annuntians non debuerit virgini apparere visione corporali. <quote xml:id="TAca84-d1e2410-Qd1e214">Dignior enim est intellectualis visio quam corporalis</quote>, ut Augustinus dicit, XII super Gen. ad Litt., et praecipue ipsi Angelo magis conveniens, nam visione intellectuali videtur Angelus in sua substantia; visione autem corporali videtur in assumpta figura corporea. Sed sicut ad annuntiandum conceptum divinum decebat venire summum nuntium, ita etiam videtur quod decuerit esse summum genus visionis. Ergo videtur quod Angelus annuntians apparuit virgini visione intellectuali.</p>
               <p xml:id="TAca84-d1e2410-d1e217"> Praeterea, visio imaginaria videtur etiam esse nobilior quam visio corporalis, sicut imaginatio est altior potentia quam sensus. Sed Angelus apparuit Ioseph in somnis, secundum imaginariam visionem, ut patet Matth. I et II. Ergo videtur quod etiam apparere debuerit beatae virgini imaginaria visione, et non corporali.</p>
               <p xml:id="TAca84-d1e2410-d1e219"> Praeterea, corporalis visio spiritualis substantiae videntes stupefacit, unde etiam de ipsa virgine cantatur, <quote xml:id="TAca84-d1e2410-Qd1e221">et expavescit virgo de lumine</quote>. Sed melius fuisset quod a tali turbatione mens eius esset praeservata. Non ergo fuit conveniens quod huiusmodi Annuntiatio fieret per visionem corporalem.</p>
               <p xml:id="TAca84-d1e2410-d1e224"> Sed contra est quod Augustinus, in quodam sermone, inducit beatam virginem sic dicentem, <quote xml:id="TAca84-d1e2410-Qd1e226">venit ad me Gabriel Archangelus facie rutilans, veste coruscans, incessu mirabilis</quote>. Sed haec non possunt pertinere nisi ad corpoream visionem. Ergo corporea visione Angelus annuntians beatae virgini apparuit.</p>
               <p xml:id="TAca84-d1e2410-d1e230"> Respondeo dicendum quod Angelus annuntians apparuit matri Dei corporea visione. Et hoc conveniens fuit, primo quidem, quantum ad id quod annuntiabatur. Venerat enim Angelus annuntiare incarnationem invisibilis Dei. Unde etiam conveniens fuit ut ad huius rei declarationem invisibilis creatura formam assumeret in qua visibiliter appareret, cum etiam omnes apparitiones veteris testamenti ad hanc apparitionem ordinentur, qua filius Dei in carne apparuit. Secundo, congruum fuit dignitati matris Dei, quae non solum in mente, sed in corporeo ventre erat Dei filium receptura. Et ideo non solum mens eius, sed etiam sensus corporei erant visione angelica refovendi. Tertio, congruit certitudini eius quod annuntiabatur. Ea enim quae sunt oculis subiecta, certius apprehendimus quam ea quae imaginamur. Unde Chrysostomus dicit, super Matth., quod Angelus non in somnis, immo visibiliter virgini astitit. <quote xml:id="TAca84-d1e2410-Qd1e232">Nam quia magnam valde relationem ab Angelo accipiebat, egebat ante tantae rei eventum visione solemni</quote>.</p>
               <p xml:id="TAca84-d1e2410-d1e235"> Ad primum ergo dicendum quod intellectualis visio est potior quam visio imaginaria vel corporalis si sit sola. Sed ipse Augustinus dicit quod est excellentior prophetia quae habet simul intellectualem et imaginariam visionem, quam illa quae habet alterum tantum. Beata autem virgo non solum percepit visionem corporalem, sed etiam intellectualem illuminationem. Unde talis apparitio nobilior fuit. Fuisset tamen nobilior si ipsum Angelum intellectuali visione in sua substantia vidisset. Sed hoc non patiebatur status hominis viatoris, quod Angelum per essentiam videret.</p>
               <p xml:id="TAca84-d1e2410-d1e237"> Ad secundum dicendum quod imaginatio quidem est altior potentia quam sensus exterior, quia tamen principium humanae cognitionis est sensus, in eo consistit maxima certitudo; quia semper oportet quod principia cognitionis sint certiora. Et ideo Ioseph, cui Angelus in somnis apparuit, non ita excellentem apparitionem habuit sicut beata virgo.</p>
               <p xml:id="TAca84-d1e2410-d1e239"> Ad tertium dicendum quod, sicut Ambrosius dicit, super Luc., <quote xml:id="TAca84-d1e2410-Qd1e241">perturbamur et a nostro alienamur affectu, quando restringimur alicuius superioris potestatis occursu</quote>. Et hoc non solum contingit in visione corporali, sed etiam in visione imaginaria. Unde Gen. XV dicitur quod, <quote xml:id="TAca84-d1e2410-Qd1e243">cum sol occubuisset, sopor irruit super Abraham, et horror magnus et tenebrosus invasit eum</quote>. Talis tamen perturbatio hominis non tantum homini nocet ut propter eam debeat angelica apparitio praetermitti. Primo quidem, quia ex hoc ipso quod homo supra seipsum elevatur, quod ad eius pertinet dignitatem, pars eius inferior debilitatur, ex quo provenit perturbatio praedicta, sicut etiam, calore naturali ad interiora reducto, exteriora tremunt. Secundo quia, sicut Origenes dicit, super Luc., <quote xml:id="TAca84-d1e2410-Qd1e245">Angelus apparens, sciens hanc esse humanam naturam, primum perturbationi humanae medetur</quote>. Unde tam Zachariae quam Mariae, post turbationem, dixit, <quote xml:id="TAca84-d1e2410-Qd1e247">ne timeas</quote>. Et propter hoc, ut legitur in vita Antonii, <quote xml:id="TAca84-d1e2410-Qd1e249">non difficilis est bonorum spirituum malorumque discretio. Si enim post timorem successerit gaudium, a domino venisse sciamus auxilium, quia securitas animae praesentis maiestatis indicium est. Si autem incussa formido permanserit hostis est qui videtur</quote>. Ipsa etiam turbatio virginis conveniens fuit verecundiae virginali. Quia, ut Ambrosius dicit, super Luc., <quote xml:id="TAca84-d1e2410-Qd1e252">trepidare virginum est, et ad omnes viri ingressus pavere, omnes viri affatus vereri</quote>. Quidam tamen dicunt quod, cum beata virgo assueta esset visionibus Angelorum, non fuit turbata in visione Angeli, sed in admiratione eorum quae ei ab Angelo dicebantur, quia de se tam magnifica non cogitabat. Unde et Evangelista non dicit quod turbata fuerit in visione Angeli, sed, in sermone eius.</p>
            </div>
            <div xml:id="TAca84-d1e2410-Dd1e257">
               <head xml:id="TAca84-d1e2410-Hd1e259">Articulus 4</head>
               <p xml:id="TAca84-d1e2410-d1e261"> Ad quartum sic proceditur. Videtur quod Annuntiatio non fuerit convenienti ordine perfecta. Dignitas enim matris Dei dependet ex prole concepta. Sed causa prius debet manifestari quam effectus. Ergo primo debuit Angelus virgini annuntiare conceptum prolis, quam eius dignitatem exprimere eam salutando.</p>
               <p xml:id="TAca84-d1e2410-d1e263"> Praeterea, probatio aut praetermitti debet, in his quae dubia non sunt, aut praemitti, in his quae dubia esse possunt. Sed Angelus primo videtur annuntiasse id de quo virgo dubitaret, et dubitando quaereret, dicens, quomodo fiet istud? Et postea probationem adiunxit, tum ex exemplo Elisabeth, tum ex Dei omnipotentia. Ergo inconvenienti ordine Annuntiatio per Angelum est effecta.</p>
               <p xml:id="TAca84-d1e2410-d1e265"> Praeterea, maius non potest sufficienter probari per minus. Sed maius fuit virginem parere quam vetulam. Ergo non fuit sufficiens probatio Angeli probantis conceptum virginis ex conceptu senis.</p>
               <p xml:id="TAca84-d1e2410-d1e267"> Sed contra est quod dicitur Rom. XIII, quae a Deo sunt, ordinata sunt. Angelus autem missus est a Deo ad hoc quod virgini annuntiaret, ut dicitur Luc. I. Ergo ordinatissime fuit Annuntiatio per Angelum completa.</p>
               <p xml:id="TAca84-d1e2410-d1e270"> Respondeo dicendum quod Annuntiatio congruo ordine per Angelum est perfecta. Tria enim Angelus intendebat circa virginem. Primo quidem, reddere mentem eius attentam ad tantae rei considerationem. Quod quidem fecit eam salutando quadam nova et insolita salutatione. Unde Origenes dicit, super Luc., quod, <quote xml:id="TAca84-d1e2410-Qd1e272">si scivisset ad alium quempiam similem factum esse sermonem (utpote quae habebat legis scientiam), nunquam eam, quasi peregrina, talis salutatio terruisset</quote>. In qua quidem salutatione praemisit idoneitatem eius ad conceptum, in eo quod dixit, gratia plena; expressit conceptum, in eo quod dixit, dominus tecum; et praenuntiavit honorem consequentem, cum dixit, benedicta tu in mulieribus. Secundo autem, intendebat eam instruere de mysterio incarnationis, quod in ea erat implendum. Quod quidem fecit praenuntiando conceptum et partum, dicens, ecce, concipies in utero, etc.; et ostendendo dignitatem prolis conceptae, cum dixit, hic erit magnus; et etiam demonstrando modum conceptionis, cum dixit, spiritus sanctus superveniet in te. Tertio, intendebat animum eius inducere ad consensum. Quod quidem fecit exemplo Elisabeth; et ratione ex divina omnipotentia sumpta.</p>
               <p xml:id="TAca84-d1e2410-d1e275"> Ad primum ergo dicendum quod animo humili nihil est mirabilius quam auditus suae excellentiae. Admiratio autem maxime attentionem animi facit. Et ideo Angelus, volens mentem virginis attentam reddere ad auditum tanti mysterii, ab eius laude incoepit.</p>
               <p xml:id="TAca84-d1e2410-d1e277"> Ad secundum dicendum quod Ambrosius expresse dicit, super Luc., quod beata virgo de verbis Angeli non dubitavit. Dicit enim, <quote xml:id="TAca84-d1e2410-Qd1e279">temperatior est Mariae responsio quam verba sacerdotis. Haec ait, quomodo fiet istud? Ille respondit, unde hoc sciam? Negat ille se credere, qui negat se scire ista. Non dubitat esse faciendum quod, quomodo fieri possit, inquirit</quote>. Augustinus tamen videtur dicere quod dubitaverit. Dicit enim, in libro quaestionum veteris et novi Test., <quote xml:id="TAca84-d1e2410-Qd1e281">ambigenti Mariae de conceptu, possibilitatem Angelus praedicat</quote>. Sed talis dubitatio magis est admirationis quam incredulitatis. Et ideo Angelus probationem inducit, non ad auferendam infidelitatem, sed ad removendam eius admirationem.</p>
               <p xml:id="TAca84-d1e2410-d1e284"> Ad tertium dicendum quod, sicut Ambrosius dicit, in Hexaemeron, <quote xml:id="TAca84-d1e2410-Qd1e286">ob hoc multae steriles praevenerunt, ut partus credatur virginis</quote>. Et ideo conceptus Elisabeth sterilis inducitur, non quasi sufficiens argumentum, sed quasi quoddam figurale exemplum. Et ideo, ad confirmationem huius exempli, subditur argumentum efficax ex omnipotentia divina.</p>
            </div>
         </div>
      </body>
   </text>
</TEI>