<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 44</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 44</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2482"><!-- p3-q44 -->
            <head xml:id="TAca84-d1e2482-Hd1e97">Quaestio 44</head>
            <div xml:id="TAca84-d1e2482-Dd1e99">
               <head xml:id="TAca84-d1e2482-Hd1e101">Prooemium</head>
               <p xml:id="TAca84-d1e2482-d1e103"> Deinde considerandum est de singulis miraculorum speciebus. Et primo, de miraculis quae fecit circa spirituales substantias. Secundo, de miraculis quae fecit circa caelestia corpora. Tertio, de miraculis quae fecit circa homines. Quarto, de miraculis quae fecit circa creaturas irrationales.</p>
            </div>
            <div xml:id="TAca84-d1e2482-Dd1e106">
               <head xml:id="TAca84-d1e2482-Hd1e108">Articulus 1</head>
               <p xml:id="TAca84-d1e2482-d1e110"> Ad primum sic proceditur. Videtur quod miracula quae Christus fecit circa spirituales substantias, non fuerint convenientia. Inter spirituales enim substantias, sancti Angeli praepollent Daemonibus, quia, ut Augustinus dicit, in III de Trin., <quote xml:id="TAca84-d1e2482-Qd1e112">spiritus vitae rationalis desertor atque peccator regitur per spiritum vitae rationalem pium et iustum</quote>. Sed Christus non legitur aliqua miracula fecisse circa Angelos bonos. Ergo neque etiam circa Daemones aliqua miracula facere debuit.</p>
               <p xml:id="TAca84-d1e2482-d1e115"> Praeterea, miracula Christi ordinabantur ad manifestandum divinitatem ipsius. Sed divinitas Christi non erat Daemonibus manifestanda, quia per hoc impeditum fuisset mysterium passionis eius, secundum illud I Cor. II, <quote xml:id="TAca84-d1e2482-Qd1e117">si cognovissent, nunquam dominum gloriae crucifixissent</quote>. Ergo non debuit circa Daemones aliqua miracula fecisse.</p>
               <p xml:id="TAca84-d1e2482-d1e120"> Praeterea, miracula Christi ad gloriam Dei ordinabantur, unde dicitur Matth. IX, quod videntes turbae paralyticum sanatum a Christo, timuerunt et glorificaverunt Deum, qui dedit potestatem talem hominibus. Sed ad Daemones non pertinet glorificare Deum, quia <quote xml:id="TAca84-d1e2482-Qd1e122">non est speciosa laus in ore peccatoris</quote>, ut dicitur Eccli. XV. Unde et, sicut dicitur Marci I et Luc. IV, <quote xml:id="TAca84-d1e2482-Qd1e124">non sinebat Daemonia loqui</quote> ea quae ad gloriam ipsius pertinebant. Ergo videtur non fuisse conveniens quod circa Daemones aliqua miracula faceret.</p>
               <p xml:id="TAca84-d1e2482-d1e127"> Praeterea, miracula a Christo facta ad salutem hominum ordinantur. Sed quaedam Daemonia ab hominibus eiecta fuerunt cum hominum detrimento. Quandoque quidem corporali, sicut dicitur Marci IX, quod Daemon, ad praeceptum Christi, <quote xml:id="TAca84-d1e2482-Qd1e129">exclamans et multum discerpens hominem exiit ab homine, et factus est sicut mortuus, ita ut multi dicerent, quia mortuus est</quote>. Quandoque etiam cum damno rerum, sicut quando Daemones, ad eorum preces, misit in porcos, quos praecipitaverunt in mare; unde cives illius regionis <quote xml:id="TAca84-d1e2482-Qd1e131">rogaverunt eum ut transiret a finibus eorum</quote>, sicut legitur Matth. VIII. Ergo videtur inconvenienter fecisse huiusmodi miracula.</p>
               <p xml:id="TAca84-d1e2482-d1e135"> Sed contra est quod Zach. XIII hoc praenuntiatum fuerat, ubi dicitur, <quote xml:id="TAca84-d1e2482-Qd1e137">spiritum immundum auferam de terra</quote>.</p>
               <p xml:id="TAca84-d1e2482-d1e140"> Respondeo dicendum quod miracula quae Christus fecit, argumenta quaedam fuerunt fidei quam ipse docebat. Futurum autem erat ut per virtutem divinitatis eius excluderet Daemonum potestatem ab hominibus credituris in eum, secundum illud Ioan. XII, <quote xml:id="TAca84-d1e2482-Qd1e142">nunc princeps huius mundi eiicietur foras</quote>. Et ideo conveniens fuit ut, inter alia miracula, etiam obsessos a Daemonibus liberaret.</p>
               <p xml:id="TAca84-d1e2482-d1e145"> Ad primum ergo dicendum quod homines, sicut per Christum erant a potestate Daemonum liberandi, ita per eum erant Angelis consociandi, secundum illud Coloss. I, <quote xml:id="TAca84-d1e2482-Qd1e147">pacificans per sanguinem crucis eius quae in caelis et quae in terris sunt</quote>. Et ideo circa Angelos alia miracula hominibus demonstrare non conveniebat, nisi ut Angeli hominibus apparerent, quod quidem factum est in nativitate ipsius, et in resurrectione et in ascensione.</p>
               <p xml:id="TAca84-d1e2482-d1e150"> Ad secundum dicendum quod, sicut Augustinus dicit, IX de Civit. Dei, <quote xml:id="TAca84-d1e2482-Qd1e152">Christus tantum innotuit Daemonibus quantum voluit, tantum autem voluit quantum oportuit. Sed innotuit eis, non sicut Angelis sanctis, per id quod est vita aeterna, sed per quaedam temporalia suae virtutis effecta</quote>. Et primo quidem, videntes Christum esurire post ieiunium, aestimaverunt eum non esse filium Dei. Unde, super illud Luc. IV, <quote xml:id="TAca84-d1e2482-Qd1e154">si filius Dei es</quote> etc., dicit Ambrosius, <quote xml:id="TAca84-d1e2482-Qd1e156">quid sibi vult talis sermonis exorsus, nisi quia cognoverat Dei filium esse venturum, sed venisse per infirmitatem corporis non putavit?</quote> Sed postmodum, visis miraculis, ex quadam suspicatione coniecturavit eum esse filium Dei. Unde super illud Marci I, <quote xml:id="TAca84-d1e2482-Qd1e158">scio quia sis sanctus Dei</quote>, dicit Chrysostomus quod <quote xml:id="TAca84-d1e2482-Qd1e160">non certam aut firmam adventus Dei habebat notitiam</quote>. Sciebat tamen ipsum esse Christum in lege promissum, unde dicitur Luc. IV, <quote xml:id="TAca84-d1e2482-Qd1e163">quia sciebant ipsum esse Christum</quote>. Quod autem ipsum confitebantur esse filium Dei, magis erat ex suspicione quam ex certitudine. Unde Beda dicit, super Luc., <quote xml:id="TAca84-d1e2482-Qd1e165">Daemonia filium Dei confitentur, et, sicut postea dicitur, sciebant eum esse Christum. Quia, cum ieiunio fatigatum eum Diabolus videret, verum hominem intellexit, sed, quia tentando non praevaluit utrum filius Dei esset, dubitabat. Nunc autem, per signorum potentiam, vel intellexit, vel potius suspicatus est esse filium Dei. Non ideo igitur Iudaeis eum crucifigere persuasit, quia Christum sive Dei filium non esse putavit, sed quia se morte illius non praevidit esse damnandum. De hoc enim mysterio a saeculis abscondito dicit apostolus quod nemo principum huius saeculi cognovit, si enim cognovissent, nunquam dominum gloriae crucifixissent</quote>.</p>
               <p xml:id="TAca84-d1e2482-d1e168"> Ad tertium dicendum quod miracula in expulsione Daemonum non fecit Christus propter utilitatem Daemonum, sed propter utilitatem hominum, ut ipsi eum glorificarent. Et ideo prohibuit eos loqui ea quae ad laudem ipsius pertinebant, primo quidem, propter exemplum. Quia, ut dicit Athanasius, <quote xml:id="TAca84-d1e2482-Qd1e170">compescebat eius sermonem, quamvis vera fateretur, ut nos assuefaciat ne curemus de talibus, etiam si vera loqui videantur. Nefas est enim ut, cum adsit nobis Scriptura divina, instruamur a Diabolo</quote>, est enim hoc periculosum, quia veritati frequenter Daemones immiscent mendacia. Vel, sicut Chrysostomus dicit, <quote xml:id="TAca84-d1e2482-Qd1e172">non oportebat eos subripere officii apostolici gloriam. Nec decebat Christi mysterium lingua fetida publicari, quia non est speciosa laus in ore peccatoris</quote>. Tertio quia, ut Beda dicit, quia <quote xml:id="TAca84-d1e2482-Qd1e174">nolebat ex hoc invidiam accendere Iudaeorum. Unde etiam ipsi apostoli iubentur reticere de ipso, ne, divina maiestate praedicata, passionis dispensatio differatur</quote>.</p>
               <p xml:id="TAca84-d1e2482-d1e177"> Ad quartum dicendum quod Christus specialiter venerat docere et miracula facere propter utilitatem hominum, principaliter quantum ad animae salutem. Et ideo permisit Daemones quos eiiciebat hominibus aliquod nocumentum inferre, vel in corpore vel in rebus, propter animae humanae salutem, ad hominum scilicet instructionem. Unde Chrysostomus dicit, super Matth., quod <quote xml:id="TAca84-d1e2482-Qd1e179">Christus permisit Daemonibus in porcos ire, non quasi a Daemonibus persuasus, sed primo quidem, ut instruat magnitudinem nocumenti Daemonum qui hominibus insidiantur; secundo, ut omnes discerent quoniam neque adversus porcos audent aliquid facere, nisi ipse concesserit; tertio, ut ostenderet quod graviora in illos homines operati essent quam in illos porcos, nisi essent divina providentia adiuti</quote>. Et propter easdem etiam causas permisit eum qui a Daemonibus liberabatur, ad horam gravius affligi, a qua tamen afflictione eum continuo liberavit. Per hoc etiam ostenditur, ut Beda dicit, quod <quote xml:id="TAca84-d1e2482-Qd1e181">saepe, dum converti ad Deum post peccata conamur, maioribus novisque antiqui hostis pulsamur insidiis. Quod facit vel ut odium virtutis incutiat, vel expulsionis suae vindicet iniuriam</quote>. Factus est etiam homo sanatus velut mortuus, ut Hieronymus dicit, <quote xml:id="TAca84-d1e2482-Qd1e183">quia sanatis dicitur, mortui estis, et vita vestra abscondita est cum Christo in Deo</quote>.</p>
            </div>
            <div xml:id="TAca84-d1e2482-Dd1e187">
               <head xml:id="TAca84-d1e2482-Hd1e189">Articulus 2</head>
               <p xml:id="TAca84-d1e2482-d1e191"> Ad secundum sic proceditur. Videtur quod inconvenienter fuerint a Christo facta miracula circa caelestia corpora. Ut enim Dionysius dicit, IV cap. de Div. Nom., <quote xml:id="TAca84-d1e2482-Qd1e193">divinae providentiae non est naturam corrumpere, sed salvare</quote>. Corpora autem caelestia secundum suam naturam sunt incorruptibilia et inalterabilia, ut probatur in I de caelo. Ergo non fuit conveniens ut per Christum fieret aliqua mutatio circa ordinem caelestium corporum.</p>
               <p xml:id="TAca84-d1e2482-d1e196"> Praeterea, secundum motum caelestium corporum temporum cursus designatur, secundum illud Gen. I, <quote xml:id="TAca84-d1e2482-Qd1e198">fiant luminaria in firmamento caeli, et sint in signa et tempora et dies et annos</quote>. Sic ergo, mutato cursu caelestium corporum, mutatur temporum distinctio et ordo. Sed non legitur hoc esse perceptum ab astrologis, <quote xml:id="TAca84-d1e2482-Qd1e200">qui contemplantur sidera et computant menses</quote>, ut dicitur Isaiae XLVII. Ergo videtur quod per Christum non fuerit aliqua mutatio facta circa cursum caelestium corporum.</p>
               <p xml:id="TAca84-d1e2482-d1e203"> Praeterea, magis competebat Christo facere miracula vivens et docens quam moriens, tum quia, ut dicitur II ad Cor. ult., <quote xml:id="TAca84-d1e2482-Qd1e205">crucifixus est ex infirmitate, sed vivit ex virtute Dei</quote>, secundum quam miracula faciebat; tum etiam quia eius miracula confirmativa erant doctrinae ipsius. Sed in vita sua non legitur Christus aliquod miraculum circa caelestia corpora fecisse, quinimmo Pharisaeis petentibus ab eo signum de caelo, dare renuit, ut habetur Matth. XII et XVI. Ergo videtur quod nec in morte circa caelestia corpora aliquod miraculum facere debuit.</p>
               <p xml:id="TAca84-d1e2482-d1e208"> Sed contra est quod dicitur Luc. XXIII, <quote xml:id="TAca84-d1e2482-Qd1e210">tenebrae factae sunt in universa terra usque ad horam nonam, et obscuratus est sol</quote>.</p>
               <p xml:id="TAca84-d1e2482-d1e214"> Respondeo dicendum quod, sicut supra dictum est, miracula Christi talia esse debebant ut sufficienter eum Deum esse ostenderent. Hoc autem non ita evidenter ostenditur per transmutationes corporum inferiorum, quae etiam ab aliis causis moveri possunt, sicut per transmutationem cursus caelestium corporum, quae a solo Deo sunt immobiliter ordinata. Et hoc est quod Dionysius dicit, in epistola ad Polycarpum, <quote xml:id="TAca84-d1e2482-Qd1e216">cognoscere oportet non aliter aliquando posse aliquid perverti caelestis ordinationis et motus, nisi causam haberet ad hoc moventem qui facit omnia et mutat secundum suum sermonem</quote>. Et ideo conveniens fuit ut Christus miracula faceret etiam circa caelestia corpora.</p>
               <p xml:id="TAca84-d1e2482-d1e219"> Ad primum ergo dicendum quod, sicut corporibus inferioribus naturale est moveri a caelestibus corporibus, quae sunt superiora secundum naturae ordinem; ita etiam naturale est cuilibet creaturae ut transmutetur a Deo secundum eius voluntatem. Unde Augustinus dicit, XXVI contra Faustum, et habetur in Glossa Rom. XI, super illud, <quote xml:id="TAca84-d1e2482-Qd1e221">contra naturam insertus es etc., Deus, creator et conditor omnium naturarum, nihil contra naturam facit, quia id est cuique rei natura, quod facit</quote>. Et ita non corrumpitur natura caelestium corporum cum eorum cursus immutatur a Deo, corrumperetur autem si ab aliqua alia causa immutaretur.</p>
               <p xml:id="TAca84-d1e2482-d1e224"> Ad secundum dicendum quod per miraculum a Christo factum non est perversus ordo temporum. Nam secundum quosdam, illae tenebrae, vel solis obscuratio, quae in passione Christi accidit, fuit propter hoc quod sol suos radios retraxit, nulla immutatione facta circa motum caelestium corporum, secundum quem tempora mensurantur. Unde Hieronymus dicit, super Matth., <quote xml:id="TAca84-d1e2482-Qd1e226">videtur luminare maius retraxisse radios suos, ne aut pendentem videret dominum, aut impii blasphemantes sua luce fruerentur</quote>. Talis autem retractio radiorum non est sic intelligenda quasi sol in sua potestate habeat radios emittere vel retrahere, non enim ex electione, sed ex natura radios emittit, ut dicit Dionysius, IV cap. de Div. Nom. Sed sol dicitur retrahere radios, inquantum divina virtute factum est ut solis radii ad terram non pervenirent. Origenes autem dicit hoc accidisse per interpositionem nubium. Unde, super Matth., dicit, <quote xml:id="TAca84-d1e2482-Qd1e228">consequens est intelligere quasdam tenebrosissimas nubes multas et magnas concurrisse super Ierusalem et terram Iudaeae; et ideo factae sunt tenebrae profundae a sexta hora usque ad nonam. Arbitror ergo, sicut et cetera signa quae facta sunt in passione, scilicet quod velum est scissum, quod terra tremuit, etc., in Ierusalem tantummodo facta sunt, ita et hoc, aut si latius voluerit quis extendere ad terram Iudaeae, propter hoc quod dicitur quod tenebrae factae sunt in universa terra; quod intelligitur de terra Iudaea, sicut in III libro regum dixit Abdias ad Eliam, vivit Deus tuus, si est gens aut regnum ubi non miserit dominus meus quaerere te, ostendens quod eum quaesiverunt in gentibus quae sunt circa Iudaeam</quote>. Sed circa hoc magis est credendum Dionysio, qui oculata fide inspexit hoc accidisse per interpositionem lunae inter nos et solem. Dicit enim, in epistola ad Polycarpum, <quote xml:id="TAca84-d1e2482-Qd1e230">inopinabiliter soli lunam incidentem videbamus</quote>, in Aegypto scilicet existentes, ut ibidem dicitur. Et designat ibi quatuor miracula. Quorum primum est quod naturalis eclipsis solis per interpositionem lunae nunquam accidit nisi tempore coniunctionis solis et lunae. Tunc autem erat luna in oppositione ad solem, quintadecima existens, quia erat Pascha Iudaeorum. Unde dicit, <quote xml:id="TAca84-d1e2482-Qd1e232">non enim erat conventus tempus</quote>. Secundum miraculum est quod, cum circa horam sextam luna visa fuisset simul cum sole in medio caeli, in vesperis apparuit in suo loco, idest in oriente, opposita soli. Unde dicit, et rursus ipsam vidimus, scilicet lunam, a nona hora, scilicet in qua recessit a sole, cessantibus tenebris, <quote xml:id="TAca84-d1e2482-Qd1e234">usque ad vesperam, supernaturaliter restitutam ad diametrum solis</quote>, id est ut diametraliter esset soli opposita. Et sic patet quod non est turbatus consuetus temporum cursus, quia divina virtute factum est et quod ad solem supernaturaliter accederet praeter debitum tempus, et quod, a sole recedens, in locum proprium restitueretur tempore debito. Tertium miraculum est quod naturaliter eclipsis solis semper incipit ab Occidentali parte et pervenit usque ad Orientalem, et hoc ideo quia luna secundum proprium motum, quo movetur ab occidente in orientem, est velocior sole in suo proprio motu; et ideo luna, ab occidente veniens, attingit solem et pertransit ipsum ad orientem tendens. Sed tunc luna iam pertransiverat solem, et distabat ab eo per medietatem circuli, in oppositione existens. Unde oportuit quod reverteretur ad orientem versus solem, et attingeret ipsum primo ex parte Orientali, procedens versus occidentem. Et hoc est quod dicit, <quote xml:id="TAca84-d1e2482-Qd1e237">eclipsim etiam ipsam ex oriente vidimus inchoatam et usque ad solarem terminum venientem</quote>, quia totum solem eclipsavit, postea hinc regredientem. Quartum miraculum fuit quod in naturali eclipsi ex eadem parte incipit sol prius reapparere ex qua parte incipit prius obscurari, quia scilicet luna, se soli subiiciens, naturali suo motu solem pertransit versus orientem, et ita partem Occidentalem solis, quam primo occupat, primo etiam derelinquit. Sed tunc luna, miraculose ab oriente versus occidentem rediens, non pertransivit solem, ut esset eo Occidentalior, sed, postquam pervenit ad terminum solis, reversa est versus orientem, et ita partem solis quam ultimo occupavit, primo etiam dereliquit. Et sic ex parte Orientali inchoata fuit eclipsis, sed in parte Occidentali prius incoepit claritas apparere. Et hoc est quod dicit, et rursus vidimus non ex eodem, idest, non ex eadem parte solis, <quote xml:id="TAca84-d1e2482-Qd1e239">et defectum et repurgationem, sed e contra secundum diametrum factam</quote>. Quintum miraculum addit Chrysostomus, super Matth., dicens quod <quote xml:id="TAca84-d1e2482-Qd1e241">tribus horis tunc tenebrae permanserunt, cum eclipsis solis in momento pertranseat, non enim habet moram, ut sciunt illi qui consideraverunt</quote>. Unde datur intelligi quod luna quieverit sub sole. Nisi forte velimus dicere quod tempus tenebrarum computatur ab instanti quo incoepit sol obscurari, usque ad instans in quo sol totaliter fuit repurgatus. Sed, sicut Origenes dicit, super Matth., <quote xml:id="TAca84-d1e2482-Qd1e243">adversus hoc filii saeculi huius dicunt, quomodo hoc factum tam mirabile nemo Graecorum aut barbarorum scripsit?</quote> Et dicit quod <quote xml:id="TAca84-d1e2482-Qd1e245">quidam nomine Phlegon in chronicis suis scripsit hoc in principatu Tiberii Caesaris factum, sed non significavit quod fuerit in luna plena</quote>. Potuit ergo hoc contingere quia astrologi ubique terrarum tunc temporis existentes, non sollicitabantur de observanda eclipsi, quia tempus non erat, sed illam obscuritatem ex aliqua passione aeris putaverunt accidere. Sed in Aegypto, ubi raro nubes apparent propter aeris serenitatem, permotus est Dionysius, et socii eius, ut praedicta circa illam obscuritatem observarent.</p>
               <p xml:id="TAca84-d1e2482-d1e248"> Ad tertium dicendum quod tunc praecipue oportebat per miracula divinitatem Christi ostendere, quando in eo maxime apparebat infirmitas secundum humanam naturam. Et ideo in Christi nativitate stella nova in caelo apparuit. Unde maximus dicit, in sermone nativitatis, <quote xml:id="TAca84-d1e2482-Qd1e250">si praesepe despicis, erige paulisper oculos, et novam in caelo stellam, protestantem mundo nativitatem dominicam, contuere</quote>. In passione autem adhuc maior infirmitas circa humanitatem Christi apparuit. Et ideo oportuit ut maiora miracula ostenderentur circa principalia mundi luminaria. Et, sicut Chrysostomus dicit, super Matth., <quote xml:id="TAca84-d1e2482-Qd1e252">hoc est signum quod petentibus promittebat dare, dicens, generatio prava et adultera signum quaerit, et signum non dabitur ei, nisi signum Ionae prophetae, crucem significans et resurrectionem. Etenim multo mirabilius est in eo qui crucifixus erat hoc fieri, quam ambulante eo super terram</quote>.</p>
            </div>
            <div xml:id="TAca84-d1e2482-Dd1e256">
               <head xml:id="TAca84-d1e2482-Hd1e258">Articulus 3</head>
               <p xml:id="TAca84-d1e2482-d1e260"> Ad tertium sic proceditur. Videtur quod inconvenienter circa homines Christus miracula fecit. In homine enim potior est anima quam corpus. Sed circa corpora multa miracula fecit Christus, circa animas vero nulla miracula legitur fecisse, nam neque aliquos incredulos ad fidem virtuose convertit, sed admonendo et exteriora miracula ostendendo; neque etiam aliquos fatuos legitur sapientes fecisse. Ergo videtur quod non convenienter sit circa homines miracula operatus.</p>
               <p xml:id="TAca84-d1e2482-d1e262"> Praeterea, sicut supra dictum est, Christus faciebat miracula virtute divina, cuius proprium est subito operari, et perfecte, et absque adminiculo alicuius. Sed Christus non semper subito curavit homines quantum ad corpus, dicitur enim Marci VIII quod, <quote xml:id="TAca84-d1e2482-Qd1e264">apprehensa manu caeci, eduxit eum extra vicum, et exspuens in oculos eius, impositis manibus suis, interrogavit eum si aliquid videret. Et aspiciens ait, video homines velut arbores ambulantes. Deinde iterum imposuit manus super oculos eius, et coepit videre, et restitutus est ita ut videret clare omnia</quote>. Et sic patet quod non subito eum curavit, sed primo quidem imperfecte, et per sputum. Ergo videtur non convenienter circa homines miracula fecisse.</p>
               <p xml:id="TAca84-d1e2482-d1e267"> Praeterea, quae se invicem non consequuntur, non oportet quod simul tollantur. Sed aegritudo corporalis non semper ex peccato causatur, ut patet per illud quod dominus dicit, Ioan. IX, <quote xml:id="TAca84-d1e2482-Qd1e269">neque hic peccavit, neque parentes eius, ut caecus nasceretur</quote>. Non ergo oportuit ut hominibus corporum curationem quaerentibus peccata dimitteret, sicut legitur fecisse circa paralyticum, Matth. IX, praesertim quia sanatio corporalis, cum sit minus quam remissio peccatorum, non videtur esse sufficiens argumentum quod possit peccata dimittere.</p>
               <p xml:id="TAca84-d1e2482-d1e272"> Praeterea, miracula Christi facta sunt ad confirmationem doctrinae ipsius, et testimonium divinitatis eius, ut supra dictum est. Sed nullus debet impedire finem sui operis. Ergo videtur inconvenienter Christus quibusdam miraculose curatis praecepisse ut nemini dicerent, ut patet Matth. IX et Marci VIII, praesertim quia quibusdam aliis mandavit ut miracula circa se facta publicarent, sicut Marci V legitur quod dixit ei quem a Daemonibus liberaverat, <quote xml:id="TAca84-d1e2482-Qd1e274">vade in domum tuam ad tuos, et nuntia eis quanta dominus tibi fecerit</quote>.</p>
               <p xml:id="TAca84-d1e2482-d1e278"> Sed contra est quod dicitur Marci VII, <quote xml:id="TAca84-d1e2482-Qd1e280">bene omnia fecit, et surdos fecit audire, et mutos loqui</quote>.</p>
               <p xml:id="TAca84-d1e2482-d1e283"> Respondeo dicendum quod ea quae sunt ad finem, debent fini esse proportionata. Christus autem ad hoc in mundum venerat et docebat, ut homines salvos faceret, secundum illud Ioan. III, <quote xml:id="TAca84-d1e2482-Qd1e285">non enim misit Deus filium suum in mundum ut iudicet mundum, sed ut salvetur mundus per ipsum</quote>. Et ideo conveniens fuit ut Christus, particulariter homines miraculose curando, ostenderet se esse universalem et spiritualem omnium salvatorem.</p>
               <p xml:id="TAca84-d1e2482-d1e288"> Ad primum ergo dicendum quod ea quae sunt ad finem, distinguuntur ab ipso fine. Miracula autem a Christo facta ordinabantur, sicut ad finem, ad rationalis partis salutem, quae consistit in sapientiae illustratione et hominum iustificatione. Quorum primum praesupponit secundum, quia, ut dicitur Sap. I, <quote xml:id="TAca84-d1e2482-Qd1e290">in malevolam animam non intrabit sapientia, nec habitabit in corpore subdito peccatis</quote>. Iustificare autem homines non conveniebat nisi eis volentibus, hoc enim esset et contra rationem iustitiae, quae rectitudinem voluntatis importat; et etiam contra rationem humanae naturae, quae libero arbitrio ad bonum ducenda est, non autem per coactionem. Christus ergo virtute divina interius hominem iustificavit, non tamen eis invitis. Nec hoc ad miracula pertinet, sed ad miraculorum finem. Similiter etiam virtute divina simplicibus discipulis sapientiam infudit, unde dicit eis, Luc. XXI <quote xml:id="TAca84-d1e2482-Qd1e292">ego dabo vobis os et sapientiam cui non poterunt resistere et contradicere omnes adversarii vestri</quote>. Quod quidem, quantum ad interiorem illuminationem, inter visibilia miracula non numeratur, sed solum quantum ad exteriorem actum, inquantum scilicet videbant homines eos qui fuerant illiterati et simplices, tam sapienter et constanter loqui. Unde dicitur Act. IV, <quote xml:id="TAca84-d1e2482-Qd1e294">videntes Iudaei Petri constantiam et Ioannis, comperto quod homines essent sine litteris et idiotae, admirabantur</quote>. Et tamen huiusmodi spirituales effectus, etsi a miraculis visibilibus distinguantur, sunt tamen quaedam testimonia doctrinae et virtutis Christi, secundum illud Heb. II, <quote xml:id="TAca84-d1e2482-Qd1e296">contestante Deo signis et portentis et variis virtutibus, et spiritus sancti distributionibus</quote>. Sed tamen circa animas hominum, maxime quantum ad immutandas inferiores vires, Christus aliqua miracula fecit. Unde Hieronymus, super illud Matth. IX, <quote xml:id="TAca84-d1e2482-Qd1e298">surgens secutus est eum</quote>, dicit, <quote xml:id="TAca84-d1e2482-Qd1e301">fulgor ipse et maiestas divinitatis occultae, quae etiam in facie relucebat humana, videntes ad se trahere poterat ex primo aspectu</quote>. Et super illud Matth. XXI, <quote xml:id="TAca84-d1e2482-Qd1e303">eiiciebat omnes vendentes et ementes</quote>, dicit idem Hieronymus, <quote xml:id="TAca84-d1e2482-Qd1e305">mihi inter omnia signa quae fecit dominus hoc videtur esse mirabilius, quod unus homo, et illo tempore contemptibilis, potuerit ad unius flagelli verbera, tantam eiicere multitudinem. Igneum enim quiddam atque sidereum radiabat ex oculis eius, et divinitatis maiestas lucebat in facie</quote>. Et Origenes dicit, super Ioan., <quote xml:id="TAca84-d1e2482-Qd1e307">hoc esse maius miraculum eo quo aqua conversa est in vinum, eo quod illic subsistit inanimata materia, hic vero tot millium hominum domantur ingenia</quote>. Et super illud Ioan. XVIII, <quote xml:id="TAca84-d1e2482-Qd1e309">abierunt retrorsum et ceciderunt in terram</quote>, dicit Augustinus, <quote xml:id="TAca84-d1e2482-Qd1e311">una vox turbam odiis ferocem armisque terribilem, sine telo ullo, percussit, repulit, stravit, Deus enim latebat in carne</quote>. Et ad idem pertinet quod dicitur Luc. IV, quod Iesus <quote xml:id="TAca84-d1e2482-Qd1e314">transiens per medium illorum ibat</quote>, ubi dicit Chrysostomus quod <quote xml:id="TAca84-d1e2482-Qd1e316">stare in medio insidiantium et non apprehendi, divinitatis eminentiam ostendebat</quote>. Et quod dicitur Ioan. VIII, <quote xml:id="TAca84-d1e2482-Qd1e318">Iesus abscondit se et exivit de templo</quote>, ubi Augustinus dicit, <quote xml:id="TAca84-d1e2482-Qd1e320">non abscondit se in angulo templi quasi timens, vel post murum aut columnam divertens, sed, caelica potestate se invisibilem insidiantibus constituens, per medium illorum exivit</quote>. Ex quibus omnibus patet quod Christus, quando voluit, virtute divina animas hominum immutavit, non solum iustificando et sapientiam infundendo, quod pertinet ad miraculorum finem, sed etiam exterius alliciendo vel terrendo vel stupefaciendo, quod pertinet ad ipsa miracula.</p>
               <p xml:id="TAca84-d1e2482-d1e323"> Ad secundum dicendum quod Christus venerat salvare mundum non solum virtute divina, sed per mysterium incarnationis ipsius. Et ideo frequenter in sanatione infirmorum non sola potestate divina utebatur, curando per modum imperii, sed etiam aliquid ad humanitatem ipsius pertinens apponendo. Unde super illud Luc. IV, singulis manus imponens curabat omnes, dicit Cyrillus, <quote xml:id="TAca84-d1e2482-Qd1e325">quamvis, ut Deus, potuisset omnes verbo pellere morbos, tangit tamen eos, ostendens propriam carnem efficacem ad praestanda remedia</quote>. Et super illud Marci VIII, <quote xml:id="TAca84-d1e2482-Qd1e327">exspuens in oculos eius impositis manibus</quote> etc., dicit Chrysostomus, <quote xml:id="TAca84-d1e2482-Qd1e329">spuit quidem et manus imponit caeco, volens ostendere quod verbum divinum, operationi adiunctum, mirabilia perficit, manus enim operationis est ostensiva, sputum sermonis ex ore prolati</quote>. Et super illud Ioan. IX, <quote xml:id="TAca84-d1e2482-Qd1e331">fecit lutum ex sputo et linivit lutum super oculos caeci</quote>, dicit Augustinus, <quote xml:id="TAca84-d1e2482-Qd1e333">de saliva sua lutum fecit, quia verbum caro factum est</quote>. Vel etiam ad significandum quod ipse erat qui ex limo terrae hominem formaverat, ut Chrysostomus dicit. Est etiam circa miracula Christi considerandum quod communiter perfectissima opera faciebat. Unde super illud Ioan. II, <quote xml:id="TAca84-d1e2482-Qd1e336">omnis homo primum bonum vinum ponit</quote>, dicit Chrysostomus, <quote xml:id="TAca84-d1e2482-Qd1e338">talia sunt Christi miracula ut multo his quae per naturam fiunt, speciosiora et utiliora fiant</quote>. Et similiter in instanti infirmis perfectam sanitatem conferebat. Unde super illud Matth. VIII, <quote xml:id="TAca84-d1e2482-Qd1e340">surrexit et ministrabat illis</quote>, dicit Hieronymus, <quote xml:id="TAca84-d1e2482-Qd1e342">sanitas quae confertur a domino, tota simul redit</quote>. Specialiter autem in illo caeco contrarium fuit propter infidelitatem ipsius, ut Chrysostomus dicit. Vel, sicut Beda dicit, <quote xml:id="TAca84-d1e2482-Qd1e344">quem uno verbo totum simul curare poterat, paulatim curat, ut magnitudinem humanae caecitatis ostendat, quae vix, et quasi per gradus ad lucem redeat, et gratiam suam nobis indicet, per quam singula perfectionis incrementa adiuvat</quote>.</p>
               <p xml:id="TAca84-d1e2482-d1e347"> Ad tertium dicendum quod, sicut supra dictum est, Christus miracula faciebat virtute divina. <quote xml:id="TAca84-d1e2482-Qd1e349">Dei autem perfecta sunt opera</quote>, ut dicitur Deut. XXXII. Non est autem aliquid perfectum, si finem non consequatur. Finis autem exterioris curationis per Christum factae est curatio animae. Et ideo non conveniebat Christo ut alicuius corpus curaret, nisi eius curaret animam. Unde super illud Ioan. VII, <quote xml:id="TAca84-d1e2482-Qd1e351">totum hominem sanum feci in sabbato</quote>, dicit Augustinus, <quote xml:id="TAca84-d1e2482-Qd1e353">quia curatus est, ut sanus esset in corpore; et credidit, ut sanus esset in anima</quote>. Specialiter autem paralytico dicitur, dimittuntur tibi peccata, quia, ut Hieronymus dicit, super Matth., <quote xml:id="TAca84-d1e2482-Qd1e355">datur ex hoc nobis intelligentia propter peccata plerasque evenire corporum debilitates, et ideo forsitan prius dimittuntur peccata, ut, causis debilitatis ablatis, sanitas restituatur</quote>. Unde et Ioan. V dicitur, <quote xml:id="TAca84-d1e2482-Qd1e357">iam noli peccare, ne deterius tibi aliquid contingat</quote>. Ubi, ut dicit Chrysostomus, <quote xml:id="TAca84-d1e2482-Qd1e360">discimus quod ex peccato nata erat ei aegritudo</quote>. Quamvis autem, ut Chrysostomus dicit, super Matth., <quote xml:id="TAca84-d1e2482-Qd1e362">quanto anima est potior corpore, tanto peccatum dimittere maius sit quam corpus sanare, quia tamen illud non est manifestum, facit minus quod est manifestius, ut demonstraret maius et non manifestum</quote>.</p>
               <p xml:id="TAca84-d1e2482-d1e365"> Ad quartum dicendum quod, super illud Matth. IX, <quote xml:id="TAca84-d1e2482-Qd1e367">videte ne quis sciat</quote>, dicit Chrysostomus <quote xml:id="TAca84-d1e2482-Qd1e369">non esse hoc contrarium quod hic dicitur, ei quod alteri dicit, vade et annuntia gloriam Dei. Erudit enim nos prohibere eos qui volunt nos propter nos laudare. Si autem ad Deum gloria refertur, non debemus prohibere, sed magis iniungere ut hoc fiat</quote>.</p>
            </div>
            <div xml:id="TAca84-d1e2482-Dd1e374">
               <head xml:id="TAca84-d1e2482-Hd1e376">Articulus 4</head>
               <p xml:id="TAca84-d1e2482-d1e378"> Ad quartum sic proceditur. Videtur quod inconvenienter fecerit Christus miracula circa creaturas irrationales. Bruta enim animalia sunt nobiliora plantis. Sed Christus fecit aliquod miraculum circa plantas, puta cum ad verbum eius est siccata ficulnea, ut dicitur Matth. XXI. Ergo videtur quod Christus etiam circa animalia bruta miracula facere debuisset.</p>
               <p xml:id="TAca84-d1e2482-d1e380"> Praeterea, poena non iuste infertur nisi pro culpa. Sed non fuit culpa ficulneae quod in ea Christus fructum non invenit, quando non erat tempus fructuum. Ergo videtur quod inconvenienter eam siccaverit.</p>
               <p xml:id="TAca84-d1e2482-d1e382"> Praeterea, aer et aqua sunt in medio caeli et terrae. Sed Christus aliqua miracula fecit in caelo, sicut supra dictum est. Similiter etiam in terra, quando in eius passione terra mota est. Ergo videtur quod etiam in aere et aqua aliqua miracula facere debuerit, ut mare dividere, sicut fecit Moyses; vel etiam flumen, sicut fecerunt Iosue et Elias; et ut fierent in aere tonitrua, sicut factum est in monte Sinai quando lex dabatur, et sicut Elias fecit, III Reg. XVIII.</p>
               <p xml:id="TAca84-d1e2482-d1e384"> Praeterea, opera miraculosa pertinent ad opus gubernationis mundi per divinam providentiam. Hoc autem opus praesupponit creationem. Inconveniens ergo videtur quod Christus in suis miraculis usus est creatione, quando scilicet multiplicavit panes. Non ergo convenientia videntur fuisse eius miracula circa irrationales creaturas.</p>
               <p xml:id="TAca84-d1e2482-d1e387"> Sed contra est quod Christus est Dei sapientia, de qua dicitur, Sap. VIII, quod <quote xml:id="TAca84-d1e2482-Qd1e389">disponit omnia suaviter</quote>.</p>
               <p xml:id="TAca84-d1e2482-d1e392"> Respondeo dicendum quod, sicut supra dictum est, miracula Christi ad hoc ordinabantur quod virtus divinitatis cognosceretur in ipso ad hominum salutem. Pertinet autem ad virtutem divinitatis ut omnis creatura sit ei subiecta. Et ideo in omnibus creaturarum generibus miracula eum facere oportuit, et non solum in hominibus, sed etiam in irrationabilibus creaturis.</p>
               <p xml:id="TAca84-d1e2482-d1e394"> Ad primum ergo dicendum quod animalia bruta propinque se habent secundum genus ad hominem, unde et in eodem die cum homine facta sunt. Et quia circa corpora humana multa miracula fecerat, non oportebat quod circa corpora brutorum animalium aliqua miracula faceret, praesertim quia, quantum ad naturam sensibilem et corporalem, eadem ratio est de hominibus et animalibus, praecipue terrestribus. Pisces autem, cum vivant in aqua, magis a natura hominum differunt, unde et alio die sunt facti. In quibus miraculum Christus fecit in copiosa piscium captura, ut legitur Luc. V et Ioan. ult., et etiam in pisce quem Petrus coepit et in eo invenit staterem. Quod autem porci in mare praecipitati sunt, non fuit operatio divini miraculi, sed operatio Daemonum ex permissione divina.</p>
               <p xml:id="TAca84-d1e2482-d1e396"> Ad secundum dicendum quod, sicut Chrysostomus dicit, super Matth., <quote xml:id="TAca84-d1e2482-Qd1e398">cum in plantis vel brutis aliquid tale dominus operatur, non quaeras qualiter iuste siccata est ficus, si tempus non erat, hoc enim quaerere est ultimae dementiae</quote>, quia scilicet in talibus non invenitur culpa et poena, <quote xml:id="TAca84-d1e2482-Qd1e400">sed miraculum inspice, et admirare miraculi factorem</quote>. Nec facit creator iniuriam possidenti, si creatura sua suo arbitrio utatur ad aliorum salutem, sed magis, ut Hilarius dicit, super Matth., <quote xml:id="TAca84-d1e2482-Qd1e402">in hoc bonitatis divinae argumentum reperimus. Nam ubi afferre voluit procuratae per se salutis exemplum, virtutis suae potestatem in humanis corporibus exercuit, ubi vero in contumaces formam severitatis constituebat, futuri speciem damno arboris indicavit</quote>. Et praecipue, ut Chrysostomus dicit, in ficulnea, quae est humidissima, ut miraculum maius appareat.</p>
               <p xml:id="TAca84-d1e2482-d1e405"> Ad tertium dicendum quod Christus etiam in aqua et in aere fecit miracula quae sibi conveniebant, quando scilicet, ut legitur Matth. VIII, <quote xml:id="TAca84-d1e2482-Qd1e407">imperavit ventis et mari, et facta est tranquillitas magna</quote>. Non autem conveniebat ei qui omnia in statum pacis et tranquillitatis revocare venerat, ut vel turbationem aeris, vel divisionem aquarum faceret. Unde apostolus dicit, Heb. XII, <quote xml:id="TAca84-d1e2482-Qd1e409">non accessistis ad tractabilem et accessibilem ignem, et turbinem et caliginem et procellam</quote>. Circa passionem tamen, divisum est velum, ad ostendendum reserationem mysteriorum legis; aperta sunt monumenta, ad ostendendum quod per eius mortem mortuis vita daretur; terra mota est et petrae scissae, ad ostendendum quod lapidea hominum corda per eius passionem emollirentur, et quod totus mundus virtute passionis eius erat in melius commutandus.</p>
               <p xml:id="TAca84-d1e2482-d1e412"> Ad quartum dicendum quod multiplicatio panum non est facta per modum creationis, sed per additionem extraneae materiae in panes conversae. Unde Augustinus dicit, super Ioan., <quote xml:id="TAca84-d1e2482-Qd1e414">unde multiplicat de paucis granis segetes, inde in manibus suis multiplicavit quinque panes</quote>. Manifestum est autem quod per conversionem grana multiplicantur in segetes.</p>
            </div>
         </div>
      </body>
   </text>
</TEI>