<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 51</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 51</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2518"><!-- p3-q51 -->
            <head xml:id="TAca84-d1e2518-Hd1e97">Quaestio 51</head>
            <div xml:id="TAca84-d1e2518-Dd1e99">
               <head xml:id="TAca84-d1e2518-Hd1e101">Prooemium</head>
               <p xml:id="TAca84-d1e2518-d1e103"> Deinde considerandum est de sepultura Christi. Et circa hoc quaeruntur quatuor. Primo, utrum conveniens fuerit Christum sepeliri. Secundo, de modo sepulturae eius. Tertio, utrum corpus eius fuerit in sepulcro resolutum. Quarto, de tempore quo iacuit in sepulcro.</p>
            </div>
            <div xml:id="TAca84-d1e2518-Dd1e106">
               <head xml:id="TAca84-d1e2518-Hd1e108">Articulus 1</head>
               <p xml:id="TAca84-d1e2518-d1e110"> Ad primum sic proceditur. Videtur quod non fuerit conveniens Christum sepeliri. De Christo enim dicitur in Psalmo, <quote xml:id="TAca84-d1e2518-Qd1e112">factus est sicut homo sine adiutorio, inter mortuos liber</quote>. Sed in sepulcro includuntur corpora mortuorum, quod videtur libertati esse contrarium. Ergo non videtur fuisse conveniens quod corpus Christi sepeliretur.</p>
               <p xml:id="TAca84-d1e2518-d1e115"> Praeterea, nihil circa Christum fieri debuit quod non esset salutiferum nobis. Sed in nullo videtur ad salutem hominum pertinere quod Christus fuit sepultus. Ergo non fuit conveniens Christum sepeliri.</p>
               <p xml:id="TAca84-d1e2518-d1e117"> Praeterea, inconveniens esse videtur quod Deus, qui est super caelos excelsos, in terra sepeliretur. Sed illud quod convenit corpori Christi mortuo, attribuitur Deo, ratione unionis. Ergo inconveniens videtur Christum fuisse sepultum.</p>
               <p xml:id="TAca84-d1e2518-d1e119"> Sed contra est quod dominus dicit, Matth. XXVI, de muliere quae eum inunxit, <quote xml:id="TAca84-d1e2518-Qd1e121">opus bonum operata est in me</quote>, et postea subdit, <quote xml:id="TAca84-d1e2518-Qd1e123">mittens unguentum hoc in corpus meum, ad sepeliendum me fecit</quote>.</p>
               <p xml:id="TAca84-d1e2518-d1e127"> Respondeo dicendum quod conveniens fuit Christum sepeliri. Primo quidem, ad comprobandum veritatem mortis, non enim aliquis in sepulcro ponitur, nisi quando iam de veritate mortis constat. Unde et Marci XV legitur quod Pilatus, antequam concederet Christum sepeliri, diligenti inquisitione cognovit eum mortuum esse. Secundo, quia per hoc quod Christus de sepulcro resurrexit, datur spes resurgendi per ipsum his qui sunt in sepulcro, secundum illud Ioan. V, <quote xml:id="TAca84-d1e2518-Qd1e129">omnes qui in monumentis sunt, audient vocem filii Dei, et qui audierint, vivent</quote>. Tertio, ad exemplum eorum qui per mortem Christi spiritualiter moriuntur peccatis, qui scilicet absconduntur a conturbatione hominum. Unde dicitur Coloss. III, <quote xml:id="TAca84-d1e2518-Qd1e131">mortui estis, et vita vestra abscondita est cum Christo in Deo</quote>. Unde et baptizati, qui per mortem Christi moriuntur peccatis, quasi consepeliuntur Christo per immersionem, secundum illud Rom. VI, <quote xml:id="TAca84-d1e2518-Qd1e133">consepulti sumus cum Christo per Baptismum in mortem</quote>.</p>
               <p xml:id="TAca84-d1e2518-d1e136"> Ad primum ergo dicendum quod Christus etiam sepultus ostendit se inter mortuos liberum fuisse, in hoc quod per inclusionem sepulcri non potuit impediri quin ab eo resurgendo exiverit.</p>
               <p xml:id="TAca84-d1e2518-d1e138"> Ad secundum dicendum quod, sicut Christi mors efficienter operata est nostram salutem, ita etiam et eius sepultura. Unde Hieronymus dicit, super Marc., <quote xml:id="TAca84-d1e2518-Qd1e140">sepultura Christi resurgimus</quote>. Et Isaiae LIII, super illud, <quote xml:id="TAca84-d1e2518-Qd1e142">dabit impios pro sepultura</quote>, dicit Glossa, <quote xml:id="TAca84-d1e2518-Qd1e144">idest, gentes, quae sine pietate erant, Deo patrique dabit, quia mortuus et sepultus eos acquisivit</quote>.</p>
               <p xml:id="TAca84-d1e2518-d1e147"> Ad tertium dicendum quod, sicut dicitur in quodam sermone Concilii Ephesini, <quote xml:id="TAca84-d1e2518-Qd1e149">nihil horum quae salvant homines, iniuriam Deo facit, quae ostendunt eum, non passibilem, sed clementem</quote>. Et in alio sermone eiusdem Concilii legitur, <quote xml:id="TAca84-d1e2518-Qd1e151">nihil putat iniuriam Deus quod est occasio salutis hominibus. Tu quidem non ita vilem Dei naturam arbitreris, tanquam quae aliquando subiecta possit esse iniuriis</quote>.</p>
            </div>
            <div xml:id="TAca84-d1e2518-Dd1e155">
               <head xml:id="TAca84-d1e2518-Hd1e157">Articulus 2</head>
               <p xml:id="TAca84-d1e2518-d1e159"> Ad secundum sic proceditur. Videtur non convenienti modo Christum fuisse sepultum. Sepultura enim eius respondet morti ipsius. Sed Christus fuit passus mortem abiectissimam, secundum illud Sap. II, <quote xml:id="TAca84-d1e2518-Qd1e161">morte turpissima condemnemus eum</quote>. Ergo inconveniens videtur fuisse quod Christo exhibita fuit honorabilis sepultura, inquantum a magnatibus fuit tumulatus, scilicet a Ioseph ab Arimathaea, qui erat nobilis decurio, ut habetur Marci XV, et a Nicodemo, qui erat princeps Iudaeorum, ut habetur Ioan. III.</p>
               <p xml:id="TAca84-d1e2518-d1e164"> Praeterea, circa Christum non debuit aliquid fieri quod esset superfluitatis exemplum. Videtur autem superfluitatis fuisse quod ad sepeliendum Christum <quote xml:id="TAca84-d1e2518-Qd1e166">Nicodemus venit ferens mixturam myrrhae et aloes quasi libras centum</quote>, ut dicitur Ioan. XIX, <quote xml:id="TAca84-d1e2518-Qd1e168">praesertim cum mulier praevenerit corpus eius ungere in sepulturam</quote>, ut dicitur Marci XIV. Non ergo fuit hoc convenienter circa Christum factum.</p>
               <p xml:id="TAca84-d1e2518-d1e171"> Praeterea, non est conveniens ut aliquod factum sibi ipsi dissonum sit. Sed sepultura Christi fuit simplex ex una parte, quia scilicet <quote xml:id="TAca84-d1e2518-Qd1e173">Ioseph involvit corpus eius in sindone munda</quote>, ut dicitur Matth. XXVII, non autem auro aut gemmis aut serico, ut Hieronymus ibidem dicit, ex alia vero parte videtur fuisse ambitiosa, inquantum eum cum aromatibus sepelierunt. Ergo videtur non fuisse conveniens modus sepulturae Christi.</p>
               <p xml:id="TAca84-d1e2518-d1e176"> Praeterea, quaecumque scripta sunt, et praecipue de Christo, <quote xml:id="TAca84-d1e2518-Qd1e178">ad nostram doctrinam scripta sunt</quote>, ut dicitur Rom. XV. Sed quaedam scribuntur in Evangeliis circa sepulcrum quae in nullo videntur ad nostram doctrinam pertinere, sicut quod fuit sepultus in horto, quod in monumento alieno, et novo, et exciso in petra. Inconveniens igitur fuit modus sepulturae Christi.</p>
               <p xml:id="TAca84-d1e2518-d1e182"> Sed contra est quod dicitur Isaiae XI, <quote xml:id="TAca84-d1e2518-Qd1e184">et erit sepulcrum eius gloriosum</quote>.</p>
               <p xml:id="TAca84-d1e2518-d1e187"> Respondeo dicendum quod modus sepulturae Christi ostenditur esse conveniens quantum ad tria. Primo quidem, quantum ad confirmandam fidem mortis et resurrectionis ipsius. Secundo, ad commendandam pietatem eorum qui eum sepelierunt. Unde Augustinus dicit, in I de Civ. Dei, <quote xml:id="TAca84-d1e2518-Qd1e189">laudabiliter commemorantur in Evangelio qui corpus eius, de cruce acceptum, diligenter atque honorifice tegendum sepeliendumque curarunt</quote>. Tertio, quantum ad mysterium, per quod informantur illi qui <quote xml:id="TAca84-d1e2518-Qd1e191">Christo consepeliuntur in mortem</quote>.</p>
               <p xml:id="TAca84-d1e2518-d1e194"> Ad primum ergo dicendum quod, circa mortem Christi, commendantur patientia et constantia ipsius qui mortem est passus, et tanto magis, quanto mors fuit abiectior. Sed in sepultura honorifica consideratur virtus morientis, qui, contra intentionem occidentium, etiam mortuus honorifice sepelitur, et praefiguratur devotio fidelium, qui erant Christo mortuo servituri.</p>
               <p xml:id="TAca84-d1e2518-d1e196"> Ad secundum dicendum quod in hoc quod Evangelista dicit quod sepelierunt eum sicut mos est Iudaeis sepelire, sicut Augustinus dicit, super Ioan., <quote xml:id="TAca84-d1e2518-Qd1e198">admonuit in huiusmodi officiis quae mortuis exhibentur, morem cuiusque gentis esse servandum. Erat autem illius gentis consuetudo ut mortuorum corpora variis aromatibus condirentur, ut diutius servarentur illaesa</quote>. Unde et in III de Doct. Christ. dicitur quod <quote xml:id="TAca84-d1e2518-Qd1e200">in omnibus talibus non usus rerum, sed libido utentis in culpa est</quote>. Et postea subdit, <quote xml:id="TAca84-d1e2518-Qd1e202">quod in aliis personis plerumque flagitium est, in divina vel prophetica persona magnae cuiusdam rei signum est</quote>. Myrrha enim et aloes, propter sui amaritudinem, significant poenitentiam, per quam aliquis in seipso Christum conservat absque corruptione peccati. Odor autem aromatum significat bonam famam.</p>
               <p xml:id="TAca84-d1e2518-d1e205"> Ad tertium dicendum quod myrrha et aloes adhibebantur corpori Christi ut immune a corruptione servaretur, quod videbatur ad quandam necessitatem pertinere. Unde datur nobis exemplum ut licite possimus aliquibus pretiosis uti medicinaliter pro necessitate nostri corporis conservandi. Sed involutio corporis pertinebat ad solam quandam decentiam honestatis. Et in talibus, simplicibus debemus esse contenti. Per hoc tamen significabatur, ut Hieronymus dicit, quod ille <quote xml:id="TAca84-d1e2518-Qd1e207">in sindone munda involvit Iesum, qui mente pura eum susceperit</quote>. Et hinc, ut Beda dicit, super Marc., <quote xml:id="TAca84-d1e2518-Qd1e209">Ecclesiae mos obtinuit ut sacrificium altaris non in serico neque in panno tincto, sed in lino terreno celebretur, sicut corpus domini est in sindone munda sepultum</quote>.</p>
               <p xml:id="TAca84-d1e2518-d1e212"> Ad quartum dicendum quod Christus sepelitur in horto, ad significandum quod per mortem et sepulturam ipsius liberamur a morte, quam incurrimus per peccatum Adae in horto Paradisi commissum. Ideo autem salvator in aliena ponitur sepultura, ut Augustinus dicit, in quodam sermone, <quote xml:id="TAca84-d1e2518-Qd1e214">quia pro aliorum moriebatur salute, sepulcrum autem mortis</quote> est habitaculum. Per hoc etiam considerari potest paupertatis abundantia pro nobis susceptae. Nam qui domum in vita non habuit, post mortem quoque in alieno sepulcro reconditur, et nudus existens a Ioseph operitur. In novo autem ponitur monumento, ut Hieronymus dicit, <quote xml:id="TAca84-d1e2518-Qd1e216">ne, post resurrectionem, ceteris corporibus remanentibus, surrexisse alius fingeretur. Potest autem et novum sepulcrum Mariae virginalem uterum demonstrare</quote>. Per hoc etiam datur intelligi quod per Christi sepulturam omnes innovamur, morte et corruptione destructa. In monumento autem deciso in petra conditus est, ut Hieronymus dicit, <quote xml:id="TAca84-d1e2518-Qd1e218">ne, si ex multis lapidibus aedificatum fuisset, tumuli fundamentis suffossis, sublatus furto diceretur. Unde et saxum magnum quod appositum fuit, ostendit non absque auxilio plurimorum sepulcrum potuisse reserari. Si etiam sepultus fuisset in terra, dicere poterant, suffoderunt terram, et furati sunt eum</quote>, sicut Augustinus dicit. Significatur autem mystice per hoc, ut Hilarius dicit, quod <quote xml:id="TAca84-d1e2518-Qd1e220">per apostolorum doctrinam in pectus duritiae gentilis, quodam doctrinae opere excisum, Christus infertur, rude scilicet ac novum, nullo antea ingressu timori Dei pervium. Et quia nihil oporteat praeter eum in pectora nostra penetrare, lapis ostio advolvitur</quote>. Et, sicut Origenes dicit, <quote xml:id="TAca84-d1e2518-Qd1e222">non fortuito scriptum est, Ioseph involvit corpus Christi sindone munda, et posuit in monumento novo, et quod advolvit lapidem magnum, quia omnia quae sunt circa corpus Iesu, munda sunt, et nova, et valde magna</quote>.</p>
            </div>
            <div xml:id="TAca84-d1e2518-Dd1e226">
               <head xml:id="TAca84-d1e2518-Hd1e228">Articulus 3</head>
               <p xml:id="TAca84-d1e2518-d1e230"> Ad tertium sic proceditur. Videtur quod corpus Christi in sepulcro fuerit incineratum. Sicut enim mors est poena peccati primi parentis, ita etiam incineratio, dictum est enim primo homini post peccatum, <quote xml:id="TAca84-d1e2518-Qd1e232">pulvis es, et in pulverem reverteris</quote>, ut dicitur Gen. III. Sed Christus mortem sustinuit ut nos a morte liberaret. Ergo etiam incinerari debuit corpus eius, ut nos ab incineratione liberaret.</p>
               <p xml:id="TAca84-d1e2518-d1e235"> Praeterea, corpus Christi fuit eiusdem naturae cum corporibus nostris. Sed corpora nostra statim post mortem resolvi incipiunt et ad putrefactionem disponuntur, quia, exhalante calido naturali, supervenit calor extraneus, qui putrefactionem causat. Ergo videtur quod similiter in corpore Christi acciderit.</p>
               <p xml:id="TAca84-d1e2518-d1e237"> Praeterea, sicut dictum est, Christus sepeliri voluit ut daret hominibus spem resurgendi etiam de sepulcris. Ergo etiam incinerationem pati debuit, ut spem resurgendi incineratis post incinerationem daret.</p>
               <p xml:id="TAca84-d1e2518-d1e239"> Sed contra est quod in Psalmo dicitur, <quote xml:id="TAca84-d1e2518-Qd1e241">non dabis sanctum tuum videre corruptionem</quote>, quod Damascenus exponit, in III libro, de corruptione quae est per resolutionem in elementa.</p>
               <p xml:id="TAca84-d1e2518-d1e245"> Respondeo dicendum quod non fuit conveniens corpus Christi putrefieri, vel quocumque modo incinerari. Quia putrefactio cuiuscumque corporis provenit ex infirmitate naturae illius corporis, quae non potest amplius corpus continere in unum. Mors autem Christi, sicut supra dictum est, non debuit esse cum infirmitate naturae, ne crederetur non esse voluntaria. Et ideo non ex morbo, sed ex passione illata voluit mori, cui se obtulit sponte. Et ideo Christus, ne mors eius naturae infirmitati adscriberetur, noluit corpus suum qualitercumque putrefieri, aut qualitercumque resolvi, sed, ad ostensionem virtutis divinae, voluit corpus illud incorruptum permanere. Unde Chrysostomus dicit quod, <quote xml:id="TAca84-d1e2518-Qd1e247">viventibus aliis hominibus, his scilicet qui egerunt strenue, arrident propria gesta, his autem pereuntibus, pereunt. Sed in Christo est totum contrarium, nam ante crucem, omnia sunt maesta et infirma; ut autem crucifixus est, omnia clariora sunt facta, ut noscas non purum hominem crucifixum</quote>.</p>
               <p xml:id="TAca84-d1e2518-d1e250"> Ad primum ergo dicendum quod Christus, cum non esset subiectus peccato, neque morti erat obnoxius neque incinerationi. Voluntarie tamen mortem sustinuit propter nostram salutem, propter rationes supra dictas. Si autem corpus eius fuisset putrefactum vel resolutum, magis hoc fuisset in detrimentum humanae salutis, dum non crederetur in eo esse virtus divina. Unde ex persona eius in Psalmo dicitur, <quote xml:id="TAca84-d1e2518-Qd1e252">quae utilitas in sanguine meo dum descendo in corruptionem?</quote> Quasi dicat, <quote xml:id="TAca84-d1e2518-Qd1e254">si corpus meum putrescat, perdetur effusi sanguinis utilitas</quote>.</p>
               <p xml:id="TAca84-d1e2518-d1e257"> Ad secundum dicendum quod corpus Christi, quantum ad conditionem naturae passibilis, putrefactibile fuit, licet non quantum ad meritum putrefactionis, quod est peccatum. Sed virtus divina corpus Christi a putrefactione reservavit, sicut et resuscitavit a morte.</p>
               <p xml:id="TAca84-d1e2518-d1e259"> Ad tertium dicendum quod Christus de sepulcro resurrexit virtute divina, quae nullis terminis coarctatur. Et ideo hoc quod a sepulcro surrexit, sufficiens argumentum fuit quod homines erant resuscitandi virtute divina non solum de sepulcris, sed etiam de quibuscumque cineribus.</p>
            </div>
            <div xml:id="TAca84-d1e2518-Dd1e263">
               <head xml:id="TAca84-d1e2518-Hd1e265">Articulus 4</head>
               <p xml:id="TAca84-d1e2518-d1e267"> Ad quartum sic proceditur. Videtur quod Christus non fuerit in sepulcro solum una die et duabus noctibus. Dicit enim ipse, Matth. XII, <quote xml:id="TAca84-d1e2518-Qd1e269">sicut fuit Ionas in ventre ceti tribus diebus et tribus noctibus, ita filius hominis erit in corde terrae tribus diebus et tribus noctibus</quote>. Sed in corde terrae fuit in sepulcro existens. Non ergo fuit in sepulcro solum una die et duabus noctibus.</p>
               <p xml:id="TAca84-d1e2518-d1e272"> Praeterea, Gregorius dicit, in homilia paschali, quod <quote xml:id="TAca84-d1e2518-Qd1e274">sicut Samson abstulit media nocte portas Gazae, ita Christus media nocte, auferens portas Inferni, resurrexit</quote>. Sed postquam resurrexit, non fuit in sepulcro. Ergo non fuit in sepulcro duabus noctibus integris.</p>
               <p xml:id="TAca84-d1e2518-d1e277"> Praeterea, per mortem Christi lux praevaluit tenebris. Sed nox ad tenebras pertinet, dies autem ad lucem. Ergo convenientius fuit quod corpus Christi fuerit in sepulcro duabus diebus et una nocte, quam e converso.</p>
               <p xml:id="TAca84-d1e2518-d1e279"> Sed contra est quod, sicut Augustinus dicit, in IV de Trin., <quote xml:id="TAca84-d1e2518-Qd1e281">a vespere sepulturae usque ad diluculum resurrectionis triginta sex horae sunt, idest, nox tota cum die tota et nocte tota</quote>.</p>
               <p xml:id="TAca84-d1e2518-d1e285"> Respondeo dicendum quod ipsum tempus quo Christus in sepulcro mansit, effectum mortis eius repraesentat. Dictum est enim supra quod per mortem Christi liberati sumus a duplici morte, scilicet a morte animae et a morte corporis. Et hoc significatur per duas noctes quibus Christus in sepulcro permansit. Mors autem eius, quia non fuit ex peccato proveniens sed ex caritate suscepta, non habuit rationem noctis, sed diei. Et ideo significatur per diem integram qua Christus fuit in sepulcro. Et sic conveniens fuit quod Christus una die et duabus noctibus esset in sepulcro.</p>
               <p xml:id="TAca84-d1e2518-d1e287"> Ad primum ergo dicendum quod, sicut Augustinus dicit, in libro de consensu Evang., <quote xml:id="TAca84-d1e2518-Qd1e289">quidam, modum Scripturae nescientes, noctem voluerunt animadvertere tres illas horas, a sexta usque ad nonam, quibus sol obscuratus est; et diem, tres horas alias quibus iterum terris est redditus, idest a nona usque ad eius occasum. Sequitur enim nox futura sabbati, qua cum suo die computata, erunt iam duae noctes et duo dies. Post sabbatum autem, sequitur nox primae sabbati, idest illucescentis diei dominici, in qua tunc dominus resurrexit. Et ita adhuc non constabit ratio trium dierum et trium noctium. Restat ergo ut hoc inveniatur illo Scripturarum usitato loquendi modo quo a parte totum intelligitur</quote>, ita scilicet quod unam noctem et unam diem accipiamus pro uno die naturali. Et sic primus dies computatur ab extrema parte sui, qua Christus in sexta feria est mortuus et sepultus; secunda autem dies est integra cum viginti quatuor horis nocturnis et diurnis; nox autem sequens pertinet ad tertium diem. <quote xml:id="TAca84-d1e2518-Qd1e291">Sicut enim primi dies, propter futurum hominis lapsum, a luce in noctem; ita isti, propter hominis reparationem, a tenebris computantur in lucem</quote>.</p>
               <p xml:id="TAca84-d1e2518-d1e294"> Ad secundum dicendum quod, sicut Augustinus dicit, in IV de Trin., Christus in diluculo resurrexit, in quo aliquid lucis apparet, et adhuc tamen aliquid remanet tenebrarum noctis, unde de mulieribus dicitur, Ioan. XX, quod <quote xml:id="TAca84-d1e2518-Qd1e296">cum tenebrae adhuc essent, venerunt ad monumentum</quote>. Ratione ergo harum tenebrarum, Gregorius dicit Christum media nocte surrexisse, non quidem divisa nocte in duas partes aequales, sed infra illam noctem. Illud enim diluculum et pars noctis et pars diei dici potest, propter communicantiam quam habet cum utroque.</p>
               <p xml:id="TAca84-d1e2518-d1e299"> Ad tertium dicendum quod in tantum lux in morte Christi praevaluit, quod significatur per unam diem, quod tenebras duarum noctium, idest duplicis mortis nostrae, removit, ut dictum est.</p>
            </div>
         </div>
      </body>
   </text>
</TEI>