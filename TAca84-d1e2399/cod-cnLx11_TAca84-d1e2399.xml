<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 28</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 28</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2399"><!-- p3-q28 -->
            <head xml:id="TAca84-d1e2399-Hd1e97">Quaestio 28</head>
            <div xml:id="TAca84-d1e2399-Dd1e99">
               <head xml:id="TAca84-d1e2399-Hd1e101">Prooemium</head>
               <p xml:id="TAca84-d1e2399-d1e103"> Deinde considerandum est de virginitate matris Dei. Et circa hoc quaeruntur quatuor. Primo, utrum fuerit virgo in concipiendo. Secundo, utrum fuerit virgo in partu. Tertio, utrum permanserit virgo post partum. Quarto, utrum votum virginitatis emiserit.</p>
            </div>
            <div xml:id="TAca84-d1e2399-Dd1e106">
               <head xml:id="TAca84-d1e2399-Hd1e108">Articulus 1</head>
               <p xml:id="TAca84-d1e2399-d1e110"> Ad primum sic proceditur. Videtur quod mater Dei non fuerit virgo in concipiendo Christum. Nulla enim proles quae habet patrem et matrem, ex virgine matre concipitur. Sed Christus non solum dicitur habere matrem, sed etiam patrem, dicitur enim Luc. II, <quote xml:id="TAca84-d1e2399-Qd1e112">erant pater et mater eius mirantes super his quae dicebantur de illo</quote>. Et infra eodem dicit, <quote xml:id="TAca84-d1e2399-Qd1e114">ecce, ego et pater tuus dolentes quaerebamus te</quote>. Ergo Christus non est conceptus ex virgine matre.</p>
               <p xml:id="TAca84-d1e2399-d1e117"> Praeterea, Matth. I probatur quod Christus fuerit filius Abrahae et David, per hoc quod Ioseph ex David descendit. Quae quidem probatio nulla videtur esse si Ioseph pater Christi non fuisset. Ergo videtur quod mater Christi eum ex semine Ioseph conceperit. Et ita non videtur fuisse virgo in concipiendo.</p>
               <p xml:id="TAca84-d1e2399-d1e119"> Praeterea, dicitur Galat. IV, <quote xml:id="TAca84-d1e2399-Qd1e121">misit Deus filium suum factum ex muliere</quote>. Mulier autem, consueto modo loquendi, dicitur quae est viro cognita. Ergo Christus non fuit conceptus ex virgine matre.</p>
               <p xml:id="TAca84-d1e2399-d1e124"> Praeterea, eorum quae sunt eiusdem speciei, est idem modus generationis, quia generatio recipit speciem a termino, sicut et ceteri motus. Sed Christus fuit eiusdem speciei cum aliis hominibus, secundum illud Philipp. II, <quote xml:id="TAca84-d1e2399-Qd1e126">in similitudinem hominum factus, et habitu inventus ut homo</quote>. Cum ergo alii homines generentur ex commixtione maris et feminae, videtur quod etiam Christus simili modo fuerit generatus. Et ita non videtur fuisse conceptus ex virgine matre.</p>
               <p xml:id="TAca84-d1e2399-d1e130"> Praeterea, quaelibet forma naturalis habet materiam sibi determinatam, extra quam esse non potest. Materia autem formae humanae videtur esse semen maris et feminae. Si ergo corpus Christi non fuerit conceptum ex semine maris et feminae, non vere fuisset corpus humanum, quod est inconveniens. Videtur igitur non fuisse conceptus ex virgine matre.</p>
               <p xml:id="TAca84-d1e2399-d1e132"> Sed contra est quod dicitur Isaiae VII, <quote xml:id="TAca84-d1e2399-Qd1e134">ecce, virgo concipiet</quote>.</p>
               <p xml:id="TAca84-d1e2399-d1e137"> Respondeo dicendum quod simpliciter confitendum est matrem Christi virginem concepisse, contrarium enim pertinet ad haeresim Ebionitarum et Cerinthi, qui Christum purum hominem arbitrantur, et de utroque sexu eum natum putaverunt. Quod Christus sit conceptus ex virgine, conveniens est propter quatuor. Primo, propter mittentis patris dignitatem conservandam. Cum enim Christus sit verus et naturalis Dei filius, non fuit conveniens quod alium patrem haberet quam Deum, ne Dei dignitas transferretur ad alium. Secundo, hoc fuit conveniens proprietati ipsius filii, qui mittitur. Qui quidem est verbum Dei. Verbum autem absque omni corruptione cordis concipitur, quinimmo cordis corruptio perfecti verbi conceptionem non patitur. Quia igitur caro sic fuit a verbo Dei assumpta ut esset caro verbi Dei, conveniens fuit quod etiam ipsa sine corruptione matris conciperetur. Tertio, hoc fuit conveniens dignitati humanitatis Christi, in qua locum peccatum habere non debuit, per quam peccatum mundi tollebatur, secundum illud Ioan. I, ecce, agnus Dei, scilicet innocens, qui tollit peccatum mundi. Non poterat autem esse quod in natura iam corrupta ex concubitu caro nasceretur sine infectione originalis peccati. Unde Augustinus dicit, in libro de nuptiis et concupiscentia, <quote xml:id="TAca84-d1e2399-Qd1e139">solus nuptialis concubitus ibi non fuit</quote>, scilicet in matrimonio Mariae et Ioseph, <quote xml:id="TAca84-d1e2399-Qd1e141">quia in carne peccati fieri non poterat sine ulla carnis concupiscentia, quae accidit ex peccato, sine qua concipi voluit qui futurus erat sine peccato</quote>. Quarto, propter ipsum finem incarnationis Christi, qui ad hoc fuit ut homines renascerentur in filios Dei, <quote xml:id="TAca84-d1e2399-Qd1e143">non ex voluntate carnis, neque ex voluntate viri, sed ex Deo</quote>, idest ex Dei virtute. Cuius rei exemplar apparere debuit in ipsa conceptione Christi. Unde Augustinus, in libro de sancta virginitate, <quote xml:id="TAca84-d1e2399-Qd1e145">oportebat caput nostrum, insigni miraculo, secundum corpus nasci de virgine, ut significaret membra sua de virgine Ecclesia secundum spiritum nascitura</quote>.</p>
               <p xml:id="TAca84-d1e2399-d1e148"> Ad primum ergo dicendum quod, sicut Beda dicit, super Luc., <quote xml:id="TAca84-d1e2399-Qd1e150">pater salvatoris appellatur Ioseph, non quod vere, iuxta Photinianos, pater fuerit ei, sed quod, ad famam Mariae conservandam, pater sit ab hominibus existimatus</quote>. Unde et Luc. III dicitur, <quote xml:id="TAca84-d1e2399-Qd1e152">ut putabatur, filius Ioseph</quote>. Vel, sicut Augustinus dicit, in libro de bono coniugali, eo modo pater Christi dicitur Ioseph quo et <quote xml:id="TAca84-d1e2399-Qd1e154">vir Mariae intelligitur, sine commixtione carnis, ipsa copulatione coniugii, multo videlicet coniunctius quam si esset aliunde adoptatus. Neque enim propterea non erat appellandus Ioseph pater Christi quia non eum concumbendo genuerat, quandoquidem pater esset etiam ei quem, non ex sua coniuge procreatum, aliunde adoptasset</quote>.</p>
               <p xml:id="TAca84-d1e2399-d1e157"> Ad secundum dicendum quod, sicut Hieronymus dicit, super Matth., <quote xml:id="TAca84-d1e2399-Qd1e159">cum Ioseph non sit pater domini salvatoris, ordo generationis eius usque ad Ioseph deducitur, primo quidem, quia non est consuetudinis Scripturarum ut mulierum in generationibus ordo texatur. Deinde, ex una tribu fuit Maria et Ioseph. Unde ex lege eam accipere cogebatur ut propinquam</quote>. Et, ut Augustinus dicit, in libro de nuptiis et concupiscentia, <quote xml:id="TAca84-d1e2399-Qd1e161">fuit generationum series usque ad Ioseph perducenda, ne in illo coniugio virili sexui, utique potiori, fieret iniuria, cum veritati nihil deperiret, quia ex semine David et Ioseph erat et Maria</quote>.</p>
               <p xml:id="TAca84-d1e2399-d1e164"> Ad tertium dicendum quod, sicut Glossa dicit ibidem, <quote xml:id="TAca84-d1e2399-Qd1e166">mulierem pro femina posuit, more locutionis Hebraeorum. Usus enim Hebraeae locutionis mulieres dicit, non virginitate corruptas, sed feminas</quote>.</p>
               <p xml:id="TAca84-d1e2399-d1e170"> Ad quartum dicendum quod ratio illa habet locum in his quae procedunt in esse per viam naturae, eo quod natura, sicut est determinata ad unum effectum, ita est etiam determinata ad unum modum producendi illum. Sed cum virtus supernaturalis divina possit in infinita, sicut non est determinata ad unum effectum, ita non est determinata ad modum producendi quemcumque effectum. Et ideo, sicut virtute divina fieri potuit ut primus homo de limo terrae formaretur, ita etiam fieri potuit ut divina virtute corpus Christi formaretur de virgine absque virili semine.</p>
               <p xml:id="TAca84-d1e2399-d1e172"> Ad quintum dicendum quod, secundum philosophum, in libro de Generat. Animal., semen maris non est sicut materia in conceptione animalis, sed solum sicut agens, sola autem femina materiam subministrat in conceptu. Unde per hoc quod semen maris defuit in conceptione corporis Christi, non sequitur quod defuerit ei debita materia. Si tamen semen maris esset materia fetus concepti in animalibus, manifestum tamen est quod non est materia permanens in eadem forma, sed materia transmutata. Et quamvis virtus naturalis non possit transmutare ad certam formam nisi determinatam materiam, virtus tamen divina, quae est infinita, potest transmutare omnem materiam in quamcumque formam. Unde, sicut transmutavit limum terrae in corpus Adae, ita in corpus Christi transmutare potuit materiam a matre ministratam, etiam si non esset sufficiens materia ad naturalem conceptum.</p>
            </div>
            <div xml:id="TAca84-d1e2399-Dd1e175">
               <head xml:id="TAca84-d1e2399-Hd1e177">Articulus 2</head>
               <p xml:id="TAca84-d1e2399-d1e179"> Ad secundum sic proceditur. Videtur quod mater Christi non fuerit virgo in partu. Dicit enim Ambrosius, super Luc., <quote xml:id="TAca84-d1e2399-Qd1e181">qui vulvam sanctificavit alienam ut nasceretur propheta, hic est qui aperuit matris suae vulvam ut immaculatus exiret</quote>. Sed apertio vulvae virginitatem excludit. Ergo mater Christi non fuit virgo in partu.</p>
               <p xml:id="TAca84-d1e2399-d1e184"> Praeterea, nihil in mysterio Christi esse debuit per quod corpus eius phantasticum appareret. Sed hoc non videtur vero corpori, sed phantastico convenire, ut possit per clausa transire, eo quod duo corpora simul esse non possunt. Non igitur debuit ex matris utero clauso corpus Christi prodire. Et ita non decuit quod esset virgo in partu.</p>
               <p xml:id="TAca84-d1e2399-d1e186"> Praeterea, sicut Gregorius dicit, in homilia octavarum Paschae, per hoc quod, ianuis clausis, ad discipulos post resurrectionem intravit dominus, ostendit corpus suum esse eiusdem naturae et alterius gloriae, et sic per clausa transire videtur ad gloriam corporis pertinere. Sed corpus Christi in sua conceptione non fuit gloriosum, sed passibile, habens similitudinem carnis peccati, ut apostolus dicit, Rom. VIII. Non ergo exivit per virginis uterum clausum.</p>
               <p xml:id="TAca84-d1e2399-d1e188"> Sed contra est quod in quodam sermone Ephesini Concilii dicitur, <quote xml:id="TAca84-d1e2399-Qd1e190">natura post partum nescit ulterius virginem. Gratia vero et parientem ostendit, et matrem fecit, et virginitati non nocuit</quote>. Fuit ergo mater Christi virgo etiam in partu.</p>
               <p xml:id="TAca84-d1e2399-d1e194"> Respondeo dicendum quod absque omni dubio asserendum est matrem Christi etiam in partu virginem fuisse, nam propheta non solum dicit, ecce, virgo concipiet; sed addit, et pariet filium. Et hoc quidem conveniens fuit propter tria. Primo quidem, quia hoc competebat proprietati eius qui nascebatur, quod est verbum Dei. Nam verbum non solum in corde absque corruptione concipitur, sed etiam absque corruptione ex corde procedit. Unde, ut ostenderetur quod illud corpus esset ipsius verbi Dei, conveniens fuit ut de incorrupto virginis utero nasceretur. Unde in sermone quodam Ephesini Concilii legitur, <quote xml:id="TAca84-d1e2399-Qd1e196">quae parit carnem puram, a virginitate cessat. Sed quia natum est carne verbum, Deus custodit virginitatem, seipsum ostendens per hoc verbum. Neque enim nostrum verbum, cum paritur, corrumpit mentem, neque Deus verbum substantiale, partum eligens, peremit virginitatem</quote>. Secundo, hoc est conveniens quantum ad effectum incarnationis Christi. Nam ad hoc venit ut nostram corruptionem tolleret. Unde non fuit conveniens ut virginitatem matris nascendo corrumperet. Unde Augustinus dicit, in quodam sermone de nativitate domini, <quote xml:id="TAca84-d1e2399-Qd1e198">fas non erat ut per eius adventum violaretur integritas, qui venerat sanare corrupta</quote>. Tertio fuit conveniens, ne matris honorem nascendo diminueret qui parentes praeceperat honorandos.</p>
               <p xml:id="TAca84-d1e2399-d1e201"> Ad primum ergo dicendum quod Ambrosius dicit hoc exponens illud quod Evangelista de lege induxit, <quote xml:id="TAca84-d1e2399-Qd1e203">omne masculinum adaperiens vulvam sanctum domino vocabitur</quote>. Quod quidem, ut Beda dicit, <quote xml:id="TAca84-d1e2399-Qd1e205">consuetae nativitatis more loquitur, non quod dominus sacri ventris hospitium, quod ingressus sanctificaverat, egressus devirginasse credendus sit</quote>. Unde illa aperitio non significat reserationem claustri pudoris virginei, sed solum exitum prolis de utero matris.</p>
               <p xml:id="TAca84-d1e2399-d1e208"> Ad secundum dicendum quod ita Christus voluit veritatem sui corporis demonstrare quod etiam simul eius divinitas declararetur. Et ideo permiscuit mira humilibus. Unde, ut corpus eius verum ostenderetur, nascitur ex femina. Sed ut ostenderetur eius divinitas, nascitur ex virgine, talis enim partus decet Deum, ut Ambrosius dicit, in hymno nativitatis.</p>
               <p xml:id="TAca84-d1e2399-d1e210"> Ad tertium dicendum quod quidam dixerunt Christum in sua nativitate dotem subtilitatis assumpsisse, quando exivit de clauso virginis utero; et quando ambulavit siccis pedibus super mare, dicunt eum assumpsisse dotem agilitatis. Sed hoc non convenit his quae supra determinata sunt. Huiusmodi enim dotes corporis gloriosi proveniunt ex redundantia gloriae animae ad corpus, ut infra dicetur, cum tractabitur de corporibus gloriosis. Dictum est autem supra quod Christus ante passionem <quote xml:id="TAca84-d1e2399-Qd1e212">permittebat carni suae agere et pati quae propria</quote>, nec fiebat talis redundantia gloriae ab anima ad corpus. Et ideo dicendum est quod omnia ista facta sunt miraculose per virtutem divinam. Unde Augustinus, super Ioan., <quote xml:id="TAca84-d1e2399-Qd1e214">moli corporis ubi divinitas erat, ostia clausa non obstiterunt. Ille quippe, non eis apertis, intrare potuit, quo nascente virginitas matris inviolata permansit</quote>. Et Dionysius dicit, in quadam epistola, quod <quote xml:id="TAca84-d1e2399-Qd1e216">Christus super hominem operabatur ea quae sunt hominis, et hoc monstrat virgo supernaturaliter concipiens, et aqua instabilis terrenorum pedum sustinens gravitatem</quote>.</p>
            </div>
            <div xml:id="TAca84-d1e2399-Dd1e220">
               <head xml:id="TAca84-d1e2399-Hd1e222">Articulus 3</head>
               <p xml:id="TAca84-d1e2399-d1e224"> Ad tertium sic proceditur. Videtur quod mater Christi non permanserit virgo post partum. Dicitur enim Matth. I, <quote xml:id="TAca84-d1e2399-Qd1e226">antequam convenirent Ioseph et Maria, inventa est in utero habens de spiritu sancto. Non autem Evangelista hoc diceret, antequam convenirent, nisi certus esset de conventuris, quia nemo dicit de non pransuro, antequam pranderet</quote>. Ergo videtur quod beata virgo quandoque convenit carnali copula cum Ioseph. Et ita non permansit virgo post partum.</p>
               <p xml:id="TAca84-d1e2399-d1e229"> Praeterea, ibidem subditur, ex verbis Angeli loquentis ad Ioseph, <quote xml:id="TAca84-d1e2399-Qd1e231">ne timeas accipere Mariam coniugem tuam</quote>. Coniugium autem consummatur per carnalem copulam. Ergo videtur quod quandoque carnalis copula intervenit inter Mariam et Ioseph. Et ita videtur quod non permansit virgo post partum.</p>
               <p xml:id="TAca84-d1e2399-d1e234"> Praeterea, ibidem post pauca subditur, <quote xml:id="TAca84-d1e2399-Qd1e236">et accepit coniugem suam, et non cognoscebat eam donec peperit filium suum primogenitum</quote>. Hoc autem adverbium donec consuevit determinatum tempus signare, quo completo, fiat id quod usque ad illud tempus non fiebat. Verbum autem cognoscendi ibi ad coitum refertur, sicut et Gen. IV dicitur quod <quote xml:id="TAca84-d1e2399-Qd1e238">Adam cognovit uxorem suam</quote>. Ergo videtur quod post partum beata virgo fuit a Ioseph cognita. Ergo videtur quod non permanserit virgo post partum.</p>
               <p xml:id="TAca84-d1e2399-d1e241"> Praeterea, primogenitus non potest dici nisi qui habeat fratres subsequentes, unde Rom. VIII, <quote xml:id="TAca84-d1e2399-Qd1e243">quos praescivit, et praedestinavit conformes fieri imaginis filii sui, ut sit ipse primogenitus in multis fratribus</quote>. Sed Evangelista nominat Christum primogenitum matris eius. Ergo alios filios habuit post Christum. Et ita videtur quod mater Christi non fuerit virgo post partum.</p>
               <p xml:id="TAca84-d1e2399-d1e247"> Praeterea, Ioan. II dicitur, post haec descendit Capharnaum ipse, scilicet Christus, et mater et fratres eius. Sed fratres dicuntur qui ex eodem parente geniti sunt. Ergo videtur quod beata virgo habuerit alios filios post Christum.</p>
               <p xml:id="TAca84-d1e2399-d1e249"> Praeterea, Matth. XXVII dicitur, erant ibi, scilicet iuxta crucem Christi, mulieres multae a longe, <quote xml:id="TAca84-d1e2399-Qd1e251">quae secutae erant Iesum a Galilaea, ministrantes ei, inter quas erat Maria Magdalene, et Maria Iacobi et Ioseph mater, et mater filiorum Zebedaei</quote>. Videtur autem haec Maria quae hic dicitur Iacobi et Ioseph mater, esse etiam mater Christi, dicitur enim Ioan. XIX quod <quote xml:id="TAca84-d1e2399-Qd1e253">stabat iuxta crucem Iesu Maria, mater eius</quote>. Ergo videtur quod mater Christi non permanserit virgo post partum.</p>
               <p xml:id="TAca84-d1e2399-d1e256"> Sed contra est quod dicitur Ezech. XLIV, <quote xml:id="TAca84-d1e2399-Qd1e258">porta haec clausa erit, et non aperietur, et vir non transibit per eam, quoniam dominus Deus Israel ingressus est per eam</quote>. Quod exponens Augustinus, in quodam sermone, dicit, <quote xml:id="TAca84-d1e2399-Qd1e260">quid est porta in domo domini clausa, nisi quod Maria semper erit intacta? Et quid est, homo non transibit per eam, nisi quod Ioseph non cognoscet eam? Et quid est, dominus solus intrat et egreditur per eam, nisi quod spiritus sanctus impraegnabit eam, et Angelorum dominus nascetur per eam? Et quid est, clausa erit in aeternum, nisi quod Maria virgo est ante partum, et virgo in partu, et virgo post partum?</quote>
               </p>
               <p xml:id="TAca84-d1e2399-d1e263"> Respondeo dicendum quod absque omni dubio detestandus est error Helvidii, qui dicere praesumpsit matrem Christi a Ioseph post partum esse carnaliter cognitam, et alios filios genuisse. Hoc enim, primo, derogat Christi perfectioni, qui, sicut secundum divinam naturam unigenitus est patris, tanquam perfectus per omnia filius eius, ita etiam decuit ut esset unigenitus matris, tanquam perfectissimum germen eius. Secundo, hic error iniuriam facit spiritui sancto, cuius sacrarium fuit uterus virginalis, in quo carnem Christi formavit, unde non decebat ut de cetero violaretur per commixtionem virilem. Tertio, hoc derogat dignitati et sanctitati matris Dei, quae ingratissima videretur si tanto filio contenta non esset; et si virginitatem, quae in ea miraculose conservata fuerat, sponte perdere vellet per carnis concubitum. Quarto, etiam ipsi Ioseph esset ad maximam praesumptionem imputandum, si eam quam, revelante Angelo, de spiritu sancto Deum concepisse cognoverat, polluere attentasset. Et ideo simpliciter est asserendum quod mater Dei, sicut virgo concepit et virgo peperit, ita etiam virgo post partum in sempiternum permanserit.</p>
               <p xml:id="TAca84-d1e2399-d1e265"> Ad primum ergo dicendum quod, sicut Hieronymus dicit, in libro contra Helvidium, <quote xml:id="TAca84-d1e2399-Qd1e267">intelligendum est quod haec praepositio ante, licet saepe consequentia indicet, tamen nonnunquam ea tantum quae prius cogitabantur, ostendit, nec est necesse ut cogitata fiant, cum ideo aliud intervenerit, ne ea quae cogitata sunt, fierent. Sicut, si aliquis dicat, antequam in portu pranderem, navigavi, non intelligitur quod in portu prandeat postquam navigaverit, sed quia cogitabatur in portu pransurus</quote>. Et similiter Evangelista dicit, antequam convenirent, inventa est Maria in utero habens de spiritu sancto, non quia postea convenerint, sed quia, dum viderentur conventuri, praevenit conceptio per spiritum sanctum, ex quo factum est ut ulterius non convenirent.</p>
               <p xml:id="TAca84-d1e2399-d1e270"> Ad secundum dicendum quod, sicut Augustinus dicit, in libro de nuptiis et concupiscentia, <quote xml:id="TAca84-d1e2399-Qd1e272">coniux vocatur mater Dei ex prima desponsationis fide, quam concubitu non cognoverat, nec fuerat cogniturus</quote>. Ut enim Ambrosius dicit, super Luc., <quote xml:id="TAca84-d1e2399-Qd1e274">non virginitatis ereptio, sed coniugii testificatio nuptiarum celebratio declaratur</quote>.</p>
               <p xml:id="TAca84-d1e2399-d1e278"> Ad tertium dicendum quod quidam dixerunt hoc non esse intelligendum de cognitione carnis, sed de cognitione notitiae. Dicit enim Chrysostomus quod <quote xml:id="TAca84-d1e2399-Qd1e280">non cognovit eam Ioseph, antequam pareret, cuius fuerit dignitatis, sed, postquam peperit, tunc cognovit eam. Quia per ipsius prolem speciosior et dignior facta fuerat quam totus mundus, quia quem totus mundus capere non poterat, in angusto uteri sui sola suscepit</quote>. Quidam vero hoc referunt ad notitiam visus. Sicut enim Moysi cum Deo colloquentis glorificata est facies, <quote xml:id="TAca84-d1e2399-Qd1e282">ut non possent intendere in eum filii Israel</quote>; sic Maria, claritate virtutis altissimi obumbrata, cognosci non poterat a Ioseph, donec pareret. Post partum autem a Ioseph agnita invenitur, specie faciei, non tactu libidinis. Hieronymus autem concedit hoc esse intelligendum de cognitione coitus. Sed dicit quod usque, vel donec, in Scripturis dupliciter potest intelligi. Quandoque enim designat certum tempus, secundum illud Galat. III, <quote xml:id="TAca84-d1e2399-Qd1e284">propter transgressionem lex posita est, donec veniret semen cui promiserat</quote>. Quandoque vero signat infinitum tempus, secundum illud Psalmi, <quote xml:id="TAca84-d1e2399-Qd1e286">oculi nostri ad dominum Deum nostrum, donec misereatur nostri</quote>; ex quo non est intelligendum quod post impetratam misericordiam oculi avertantur a Deo. Et secundum hunc modum loquendi, significantur ea <quote xml:id="TAca84-d1e2399-Qd1e288">de quibus posset dubitari si scripta non fuissent, cetera vero nostrae intelligentiae derelinquuntur. Et secundum hoc, Evangelista dicit matrem Dei non esse cognitam a viro usque ad partum, ut multo magis intelligamus cognitam non fuisse post partum</quote>.</p>
               <p xml:id="TAca84-d1e2399-d1e291"> Ad quartum dicendum quod mos divinarum Scripturarum est ut primogenitum vocent non solum eum quem fratres sequuntur, sed eum qui primus natus sit. <quote xml:id="TAca84-d1e2399-Qd1e293">Alioquin, si non est primogenitus nisi quem sequuntur fratres, tandiu secundum legem primogenita non debentur, quandiu et alia fuerint procreata</quote>. Quod patet esse falsum, cum infra unum mensem primogenita redimi mandentur secundum legem.</p>
               <p xml:id="TAca84-d1e2399-d1e296"> Ad quintum dicendum quod quidam, sicut dicit Hieronymus, super Matth., <quote xml:id="TAca84-d1e2399-Qd1e298">de alia uxore Ioseph fratres domini suspicantur. Nos autem fratres domini, non filios Ioseph, sed consobrinos salvatoris, Mariae materterae filios intelligimus</quote>. Quatuor enim modis in Scriptura fratres dicuntur, scilicet natura, gente, cognatione et affectu. Unde fratres domini dicti sunt, non secundum naturam, quasi ab eadem matre nati, sed secundum cognationem, quasi consanguinei eius existentes. Ioseph autem, sicut Hieronymus dicit, contra Helvidium, magis credendus est virgo permansisse, quia aliam uxorem habuisse non scribitur, et fornicatio in sanctum virum non cadit.</p>
               <p xml:id="TAca84-d1e2399-d1e301"> Ad sextum dicendum quod Maria quae dicitur Iacobi et Ioseph mater, non intelligitur esse mater domini, quae in Evangelio non consuevit nominari nisi cum cognominatione huius dignitatis, quod sit mater Iesu. Haec autem Maria intelligitur esse uxor Alphaei, cuius filius est Iacobus minor, qui dictus est frater domini.</p>
            </div>
            <div xml:id="TAca84-d1e2399-Dd1e305">
               <head xml:id="TAca84-d1e2399-Hd1e307">Articulus 4</head>
               <p xml:id="TAca84-d1e2399-d1e309"> Ad quartum sic proceditur. Videtur quod mater Dei virginitatem non voverit. Dicitur enim Deut. VII, <quote xml:id="TAca84-d1e2399-Qd1e311">non erit apud te sterilis utriusque sexus</quote>. Sterilitas autem sequitur virginitatem. Ergo servatio virginitatis erat contra praeceptum veteris legis. Sed adhuc lex vetus habebat statum antequam Christus nasceretur. Ergo non potuit licite beata virgo virginitatem vovere pro tempore illo.</p>
               <p xml:id="TAca84-d1e2399-d1e314"> Praeterea, apostolus, I Cor. VII, dicit, <quote xml:id="TAca84-d1e2399-Qd1e316">de virginibus autem praeceptum domini non habeo, consilium autem do</quote>. Sed perfectio consiliorum a Christo debuit inchoari, qui est finis legis, ut apostolus dicit, Rom. X. Non ergo conveniens fuit quod virgo votum virginitatis emitteret.</p>
               <p xml:id="TAca84-d1e2399-d1e319"> Praeterea, Glossa Hieronymi dicit, I Tim. V, quod <quote xml:id="TAca84-d1e2399-Qd1e321">voventibus virginitatem non solum nubere, sed etiam velle nubere damnabile est</quote>. Sed mater Christi nullum peccatum damnabile commisit, ut supra habitum est. Cum ergo desponsata fuerit, ut habetur Luc. I, videtur quod ipsa virginitatis votum non emiserit.</p>
               <p xml:id="TAca84-d1e2399-d1e324"> Sed contra est quod Augustinus dicit, in libro de sancta virginitate, <quote xml:id="TAca84-d1e2399-Qd1e326">annuntianti Angelo Maria respondit, quomodo fiet istud, quoniam virum non cognosco? Quod profecto non diceret, nisi se virginem Deo ante vovisset</quote>.</p>
               <p xml:id="TAca84-d1e2399-d1e330"> Respondeo dicendum quod, sicut in secunda parte habitum est, perfectionis opera magis sunt laudabilia si ex voto celebrantur. Virginitas autem in matre Dei praecipue debuit pollere, ut ex supra dictis rationibus patet. Et ideo conveniens fuit ut virginitas eius ex voto esset Deo consecrata. Verum quia tempore legis oportebat generationi insistere tam mulieres quam viros, quia secundum carnis originem cultus Dei propagabatur antequam ex illo populo Christus nasceretur, mater Dei non creditur, antequam desponsaretur Ioseph, absolute virginitatem vovisse, licet eam in desiderio habuerit, super hoc tamen voluntatem suam divino commisit arbitrio. Postmodum vero, accepto sponso, secundum quod mores illius temporis exigebant, simul cum eo votum virginitatis emisit.</p>
               <p xml:id="TAca84-d1e2399-d1e332"> Ad primum ergo dicendum quod, quia videbatur esse lege prohibitum non dare operam ad relinquendum semen super terram, ideo non simpliciter virginitatem vovit Dei genitrix, sed sub conditione, si Deo placeret. Postquam autem ei innotuit hoc esse Deo acceptum, absolute vovit, antequam ab Angelo annuntiaretur.</p>
               <p xml:id="TAca84-d1e2399-d1e334"> Ad secundum dicendum quod, sicut gratiae plenitudo perfecte quidem fuit in Christo, et tamen aliqua eius inchoatio praecessit in matre; ita etiam observatio consiliorum, quae per gratiam Dei fit, perfecte quidem incoepit in Christo, sed aliquo modo fuit inchoata in virgine matre eius.</p>
               <p xml:id="TAca84-d1e2399-d1e336"> Ad tertium dicendum quod verbum illud apostoli est intelligendum de illis qui absolute castitatem vovent. Quod quidem mater Dei non fecit antequam Ioseph desponsaretur. Sed post desponsationem, ex communi voluntate, simul cum sponso suo votum virginitatis emisit.</p>
            </div>
         </div>
      </body>
   </text>
</TEI>