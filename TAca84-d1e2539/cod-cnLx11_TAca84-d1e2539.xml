<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 55</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 55</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2539"><!-- p3-q55 -->
            <head xml:id="TAca84-d1e2539-Hd1e97">Quaestio 55</head>
            <div xml:id="TAca84-d1e2539-Dd1e99">
               <head xml:id="TAca84-d1e2539-Hd1e101">Prooemium</head>
               <p xml:id="TAca84-d1e2539-d1e103"> Deinde considerandum est de manifestatione resurrectionis. Et circa hoc quaeruntur sex. Primo, utrum resurrectio Christi omnibus hominibus manifestari debuerit, an solum quibusdam specialibus hominibus. Secundo, utrum fuisset conveniens quod, eis videntibus, resurgeret. Tertio, utrum post resurrectionem debuerit cum suis discipulis conversari. Quarto, utrum fuerit conveniens quod suis discipulis in aliena effigie appareret. Quinto, utrum resurrectionem suam argumentis manifestare debuerit. Sexto, de sufficientia illorum argumentorum.</p>
            </div>
            <div xml:id="TAca84-d1e2539-Dd1e106">
               <head xml:id="TAca84-d1e2539-Hd1e108">Articulus 1</head>
               <p xml:id="TAca84-d1e2539-d1e110"> Ad primum sic proceditur. Videtur quod resurrectio Christi debuerit omnibus manifestari. Sicut enim publico peccato debetur poena publica, secundum illud I Tim. V, <quote xml:id="TAca84-d1e2539-Qd1e112">peccantem coram omnibus argue</quote>; ita merito publico debetur praemium publicum. Sed <quote xml:id="TAca84-d1e2539-Qd1e114">claritas resurrectionis est praemium humilitatis passionis</quote>, ut Augustinus dicit, super Ioan. Cum ergo passio Christi fuerit omnibus manifestata, eo publice patiente, videtur quod gloria resurrectionis ipsius omnibus manifestari debuerit.</p>
               <p xml:id="TAca84-d1e2539-d1e117"> Praeterea, sicut passio Christi ordinatur ad nostram salutem, ita et eius resurrectio, secundum illud Rom. IV, <quote xml:id="TAca84-d1e2539-Qd1e119">resurrexit propter iustificationem nostram</quote>. Sed illud quod ad communem utilitatem pertinet, omnibus debet manifestari. Ergo resurrectio Christi omnibus debuit manifestari, et non specialiter quibusdam.</p>
               <p xml:id="TAca84-d1e2539-d1e122"> Praeterea, illi quibus manifestata est resurrectio, fuerunt resurrectionis testes, unde dicitur Act. III, <quote xml:id="TAca84-d1e2539-Qd1e124">quem Deus suscitavit a mortuis, cuius nos testes sumus</quote>. Hoc autem testimonium ferebant publice praedicando. Quod quidem non convenit mulieribus, secundum illud I Cor. XIV, <quote xml:id="TAca84-d1e2539-Qd1e126">mulieres in Ecclesiis taceant</quote>; et I Tim. II, <quote xml:id="TAca84-d1e2539-Qd1e128">docere mulieri non permitto</quote>. Ergo videtur quod inconvenienter resurrectio Christi manifestata fuerit primo mulieribus quam hominibus communiter.</p>
               <p xml:id="TAca84-d1e2539-d1e131"> Sed contra est quod dicitur Act. X, <quote xml:id="TAca84-d1e2539-Qd1e133">quem Deus suscitavit tertia die, et dedit eum manifestum fieri, non omni populo, sed testibus praeordinatis a Deo</quote>.</p>
               <p xml:id="TAca84-d1e2539-d1e137"> Respondeo dicendum quod eorum quae cognoscuntur, quaedam cognoscuntur communi lege naturae; quaedam autem cognoscuntur ex speciali munere gratiae, sicut ea quae divinitus revelantur. Quorum quidem, ut Dionysius dicit, in libro Caelest. Hier., haec est lex divinitus instituta, ut a Deo immediate superioribus revelentur, quibus mediantibus deferantur ad inferiores, sicut patet in ordinatione caelestium spirituum. Ea vero quae pertinent ad futuram gloriam, communem hominum cognitionem excedunt, secundum illud Isaiae LXIV, <quote xml:id="TAca84-d1e2539-Qd1e139">oculus non vidit, Deus, absque te, quae preparasti diligentibus te</quote>. Et ideo huiusmodi ab homine non cognoscuntur nisi divinitus revelata, sicut apostolus dicit, I Cor. II, <quote xml:id="TAca84-d1e2539-Qd1e141">nobis revelavit Deus per spiritum suum</quote>. Quia igitur Christus resurrexit gloriosa resurrectione, ideo eius resurrectio non omni populo manifestata est, sed quibusdam, quorum testimonio deferretur in aliorum notitiam.</p>
               <p xml:id="TAca84-d1e2539-d1e144"> Ad primum ergo dicendum quod passio Christi peracta est in corpore adhuc habente naturam passibilem, quae communi lege nota est omnibus. Et ideo passio Christi omni populo immediate manifestari potuit. Resurrectio autem Christi facta est per gloriam patris, ut apostolus dicit, Rom. VI. Et ideo immediate manifestata est, non omnibus, sed quibusdam. Quod autem publice peccantibus publica poena imponitur, intelligendum est de poena praesentis vitae. Et similiter publica merita publice praemiari oportet, ut alii provocentur. Sed poenae et praemia futurae vitae non publice omnibus manifestantur, sed specialiter illis qui ad hoc praeordinati sunt a Deo.</p>
               <p xml:id="TAca84-d1e2539-d1e146"> Ad secundum dicendum quod resurrectio Christi, sicut est ad communem omnium salutem, ita in notitiam omnium pervenit, non quidem sic quod immediate omnibus manifestaretur; sed quibusdam, per quorum testimonium deferretur ad omnes.</p>
               <p xml:id="TAca84-d1e2539-d1e148"> Ad tertium dicendum quod mulieri non permittitur publice docere in Ecclesia, permittitur autem ei privatim domestica aliquos admonitione instruere. Et ideo, sicut Ambrosius dicit, super Luc., <quote xml:id="TAca84-d1e2539-Qd1e150">ad eos femina mittitur qui domestici sunt</quote>, non autem mittitur ad hoc quod resurrectionis testimonium ferat ad populum. Ideo autem primo mulieribus apparuit, ut mulier, quae primo initium mortis ad hominem detulit, primo etiam initia resurgentis Christi in gloria nuntiaret. Unde Cyrillus dicit, <quote xml:id="TAca84-d1e2539-Qd1e152">femina, quae quondam fuit mortis ministra, venerandum resurrectionis mysterium prima percepit et nuntiat. Adeptum est igitur femineum genus et ignominiae absolutionem, et maledictionis repudium</quote>. Simul etiam per hoc ostenditur quod, quantum ad statum gloriae pertinet, nullum detrimentum patietur sexus femineus, sed, si maiori caritate fervebunt, maiori etiam gloria ex visione divina potientur, eo quod mulieres, quae dominum arctius amaverunt, in tantum ut ab eius sepulcro, <quote xml:id="TAca84-d1e2539-Qd1e154">discipulis etiam recedentibus, non recederent</quote>, primo viderunt dominum in gloriam resurgentem.</p>
            </div>
            <div xml:id="TAca84-d1e2539-Dd1e158">
               <head xml:id="TAca84-d1e2539-Hd1e160">Articulus 2</head>
               <p xml:id="TAca84-d1e2539-d1e162"> Ad secundum sic proceditur. Videtur conveniens fuisse quod discipuli viderent Christum resurgere. Ad discipulos enim pertinebat resurrectionem Christi testificari, secundum illud Act. IV, <quote xml:id="TAca84-d1e2539-Qd1e164">virtute magna reddebant apostoli testimonium resurrectionis Iesu Christi, domini nostri</quote>. Sed certissimum est testimonium de visu. Ergo conveniens fuisset ut ipsam resurrectionem Christi viderent.</p>
               <p xml:id="TAca84-d1e2539-d1e167"> Praeterea, ad certitudinem fidei habendam, discipuli ascensionem Christi viderunt, secundum illud Act. I, <quote xml:id="TAca84-d1e2539-Qd1e169">videntibus illis, elevatus est</quote>. Sed similiter oporteret de resurrectione Christi certam fidem habere. Ergo videtur quod, discipulis videntibus, debuerit Christus resurgere.</p>
               <p xml:id="TAca84-d1e2539-d1e172"> Praeterea, resurrectio Lazari quoddam indicium fuit futurae resurrectionis Christi. Sed, discipulis videntibus, dominus Lazarum suscitavit. Ergo videtur quod etiam Christus resurgere debuerit, discipulis videntibus.</p>
               <p xml:id="TAca84-d1e2539-d1e174"> Sed contra est quod dicitur Marci ult., <quote xml:id="TAca84-d1e2539-Qd1e176">resurgens dominus mane prima sabbati, apparuit primo Mariae Magdalenae</quote>. Sed Maria Magdalena non vidit eum resurgere, sed, cum eum quaereret in sepulcro, audivit ab Angelo, <quote xml:id="TAca84-d1e2539-Qd1e178">surrexit dominus, non est hic</quote>. Ergo nullus vidit eum resurgere.</p>
               <p xml:id="TAca84-d1e2539-d1e182"> Respondeo dicendum quod, sicut apostolus dicit, Rom. XIII, <quote xml:id="TAca84-d1e2539-Qd1e184">quae a Deo sunt, ordinata sunt</quote>. Est autem hic ordo divinitus institutus, ut ea quae supra homines sunt, hominibus per Angelos revelentur, ut patet per Dionysium, IV cap. Cael. Hier. Christus autem resurgens non rediit ad vitam communiter omnibus notam, sed ad vitam quandam immortalem et Deo conformem, secundum illud Rom. VI, <quote xml:id="TAca84-d1e2539-Qd1e186">quod enim vivit, vivit Deo</quote>. Et ideo ipsa Christi resurrectio non debuit immediate ab hominibus videri, sed eis ab Angelis nuntiari. Unde Hilarius dicit, super Matth., quod <quote xml:id="TAca84-d1e2539-Qd1e188">ideo Angelus prior resurrectionis est index, ut quodam famulatu paternae voluntatis resurrectio nuntiaretur</quote>.</p>
               <p xml:id="TAca84-d1e2539-d1e191"> Ad primum ergo dicendum quod apostoli potuerunt testificari Christi resurrectionem etiam de visu, quia Christum post resurrectionem viventem oculata fide viderunt, quem mortuum sciverant. Sed sicut ad visionem beatam pervenitur per auditum fidei, ita ad visionem Christi resurgentis pervenerunt homines per ea quae prius ab Angelis audierunt.</p>
               <p xml:id="TAca84-d1e2539-d1e193"> Ad secundum dicendum quod ascensio Christi, quantum ad terminum a quo, non transcendebat hominum communem notitiam, sed solum quantum ad terminum ad quem. Et ideo discipuli potuerunt videre ascensionem Christi quantum ad terminum a quo, idest secundum quod elevabatur a terra. Non autem viderunt ipsam quantum ad terminum ad quem, quia non viderunt quomodo reciperetur in caelo. Sed resurrectio Christi transcendebat communem notitiam et quantum ad terminum a quo, secundum quod anima rediit ab Inferis et corpus de sepulcro clauso exivit; et quantum ad terminum ad quem, secundum quod est adeptus vitam gloriosam. Et ideo non debuit resurrectio fieri sic quod ab homine videretur.</p>
               <p xml:id="TAca84-d1e2539-d1e195"> Ad tertium dicendum quod Lazarus resuscitatus est ut rediret ad vitam qualem prius habuerat, quae communem notitiam hominum non transcendit. Et ideo non est similis ratio.</p>
            </div>
            <div xml:id="TAca84-d1e2539-Dd1e198">
               <head xml:id="TAca84-d1e2539-Hd1e200">Articulus 3</head>
               <p xml:id="TAca84-d1e2539-d1e202"> Ad tertium sic proceditur. Videtur quod Christus post resurrectionem debuerit continue cum discipulis conversari. Ad hoc enim Christus discipulis post resurrectionem apparuit, ut eos de fide resurrectionis certificaret, et consolationem perturbatis afferret, secundum illud Ioan. XX, <quote xml:id="TAca84-d1e2539-Qd1e204">gavisi sunt discipuli, viso domino</quote>. Sed magis fuissent certificati et consolati si eis continue suam praesentiam exhibuisset. Ergo videtur quod continue cum eis debuerit conversari.</p>
               <p xml:id="TAca84-d1e2539-d1e207"> Praeterea, Christus resurgens a mortuis non statim ascendit in caelum, sed post dies quadraginta, ut habetur Act. I. Illo autem tempore intermedio in nullo alio loco potuit convenientius esse quam ubi discipuli eius erant pariter congregati. Ergo videtur quod continue cum eis conversari debuerit.</p>
               <p xml:id="TAca84-d1e2539-d1e209"> Praeterea, ipso die resurrectionis dominicae quinquies Christus apparuisse legitur, ut Augustinus dicit, in libro de consensu Evang., <quote xml:id="TAca84-d1e2539-Qd1e211">primo quidem, mulieribus ad monumentum; secundo, eisdem regredientibus a monumento in itinere; tertio, Petro; quarto, duobus euntibus in castellum; quinto, pluribus in Ierusalem, ubi non erat Thomas</quote>. Ergo etiam videtur quod et aliis diebus ante suam ascensionem ad minus pluries debuit apparere.</p>
               <p xml:id="TAca84-d1e2539-d1e214"> Praeterea, dominus ante passionem eis dixerat, Matth. XXVI, <quote xml:id="TAca84-d1e2539-Qd1e216">postquam resurrexero, praecedam vos in Galilaeam</quote>. Quod etiam Angelus, et ipsemet dominus, post resurrectionem mulieribus dixit. Et tamen antea in Ierusalem ab eis visus est, et ipsa die resurrectionis, ut dictum est, et etiam die octava, ut legitur Ioan. XX. Non ergo videtur quod convenienti modo post resurrectionem cum discipulis fuerit conversatus.</p>
               <p xml:id="TAca84-d1e2539-d1e220"> Sed contra est quod Ioan. XX dicitur, quod post dies octo Christus discipulis apparuit. Non ergo continue conversabatur cum eis.</p>
               <p xml:id="TAca84-d1e2539-d1e222"> Respondeo dicendum quod circa resurrectionem Christi duo erant discipulis declaranda, scilicet ipsa veritas resurrectionis; et gloria resurgentis. Ad veritatem autem resurrectionis manifestandam, sufficit quod pluries apparuit, et cum eis familiariter est locutus, et comedit et bibit, et se eis palpandum praebuit. Ad gloriam autem resurrectionis manifestandam, noluit continue conversari cum eis, sicut prius fecerat, ne videretur ad talem vitam resurrexisse qualem prius habuerat. Unde Luc. ult. dicit eis, <quote xml:id="TAca84-d1e2539-Qd1e224">haec sunt verba quae locutus sum ad vos cum adhuc essem vobiscum</quote>. Tunc quidem erat cum eis praesentia corporali, sed ante cum eis fuerat, non solum corporali praesentia, sed etiam per similitudinem mortalitatis. Unde Beda, supradicta verba exponens, dicit, <quote xml:id="TAca84-d1e2539-Qd1e226">cum adhuc essem vobiscum, idest, cum adhuc essem in carne mortali, in qua estis et vos. Tunc quidem in eadem carne resuscitatus erat, sed cum illis in eadem mortalitate non erat</quote>.</p>
               <p xml:id="TAca84-d1e2539-d1e229"> Ad primum ergo dicendum quod frequens Christi apparitio sufficiebat ad certificandum discipulos de veritate resurrectionis, conversatio autem continua eos potuisset ducere in errorem, si ad similem vitam eum resurrexisse crederent quam prius habuerat. Consolationem autem de continua sui praesentia eis in alia vita repromisit, secundum illud Ioan. XVI, <quote xml:id="TAca84-d1e2539-Qd1e231">iterum videbo vos, et gaudebit cor vestrum, et gaudium vestrum nemo tollet a vobis</quote>.</p>
               <p xml:id="TAca84-d1e2539-d1e234"> Ad secundum dicendum quod Christus non ideo non continue conversabatur cum discipulis quia reputaret se alibi convenientius esse, sed quia hoc discipulis instruendis convenientius iudicabat, si non continue conversaretur cum eis, ratione praedicta. Incognitum autem est quibus in locis intermedio tempore corporaliter esset, cum hoc Scriptura non tradat, et <quote xml:id="TAca84-d1e2539-Qd1e236">in omni loco sit dominatio eius</quote>.</p>
               <p xml:id="TAca84-d1e2539-d1e239"> Ad tertium dicendum quod ideo prima die frequentius apparuit, quia per plura indicia erant admonendi, ut a principio fidem resurrectionis reciperent. Postquam autem iam eam receperant, non oportebat eos, iam certificatos, tam frequentibus apparitionibus instrui. Unde in Evangelio non legitur quod post primum diem eis apparuit nisi quinquies. Ut enim Augustinus dicit, in libro de consensu Evang., post primas quinque apparitiones, sexto eis apparuit <quote xml:id="TAca84-d1e2539-Qd1e241">ubi vidit eum Thomas; septimo, ad mare Tiberiadis, in captione piscium; octavo, in monte Galilaeae, secundum Matthaeum; nono, quod dicit Marcus, novissime recumbentibus, quia iam non erant in terra cum eo convivaturi; decimo, in ipso die, non iam in terra, sed elevatum in nube, cum in caelum ascenderet. Sed non omnia scripta sunt, sicut Ioannes fatetur. Crebra enim erat eius cum illis conversatio, priusquam ascendisset in caelum</quote>, et hoc ad consolationem ipsorum. Unde et I Cor. XV dicitur quod <quote xml:id="TAca84-d1e2539-Qd1e243">visus est plus quam quingentis fratribus simul, deinde visus est Iacobo</quote>, de quibus apparitionibus in Evangelio non habetur mentio.</p>
               <p xml:id="TAca84-d1e2539-d1e246"> Ad quartum dicendum quod, sicut Chrysostomus dicit, exponens illud quod dicitur Matth. XXVI, <quote xml:id="TAca84-d1e2539-Qd1e248">postquam resurrexero, praecedam vos in Galilaeam, non, inquit, in longinquam quandam regionem, ut eis appareat, vadit, sed in ipsa gente, et in ipsis fere</quote> regionibus in quibus cum eo plurimum fuerant conversati, <quote xml:id="TAca84-d1e2539-Qd1e250">ut et hinc crederent quoniam qui crucifixus est, ipse est et qui resurrexit. Propter hoc etiam in Galilaeam se ire dicit, ut a timore Iudaeorum liberarentur</quote>. Sic ergo, ut Ambrosius dicit, super Luc., <quote xml:id="TAca84-d1e2539-Qd1e252">dominus mandaverat discipulis ut in Galilaea eum viderent, sed illis ob metum intra conclave residentibus primum ipse se obtulit. Nec hoc est promissi transgressio, sed potius festinata ex benignitate impletio. Postea vero, confirmatis animis, illos Galilaeam petisse. Vel nihil obstat si dicamus pauciores intra conclave, quamplures in monte fuisse</quote>. Ut enim Eusebius dicit, <quote xml:id="TAca84-d1e2539-Qd1e254">duo Evangelistae, scilicet Lucas et Ioannes, solis undecim hunc scribunt apparuisse in Ierusalem, ceteri vero duo in Galilaeam properare non solum undecim, sed universis discipulis et fratribus dixerunt Angelum et salvatorem iussisse</quote>. De quibus Paulus meminit, dicens, <quote xml:id="TAca84-d1e2539-Qd1e256">deinde apparuit plus quam quingentis fratribus simul. Est autem verior solutio quod prius in Ierusalem latitantibus semel aut bis visus est, ad eorum consolationem. In Galilaea vero non clam, aut semel aut bis, sed cum multa potestate ostensionem sui fecit, praebens se eis viventem, post passionem in signis multis, ut Lucas testatur in actibus</quote>. Vel, sicut dicit Augustinus, in libro de consensu Evang., <quote xml:id="TAca84-d1e2539-Qd1e259">quod ab Angelo et domino dictum est, quod praecederet eos in Galilaeam, prophetice accipiendum est. In Galilaea enim, secundum transmigrationis significationem, intelligendum occurrit quia de populo Israel transmigraturi erant ad gentes, quibus apostoli praedicantes non crederentur, nisi ipse viam in cordibus hominum praepararet. Et hoc intelligitur, praecedet vos in Galilaeam. Secundum autem illud quod Galilaea interpretatur revelatio, non iam in forma servi intelligendum est, sed in illa in qua aequalis est patri, quam promisit dilectoribus suis, quo nos praecedens non deseruit</quote>.</p>
            </div>
            <div xml:id="TAca84-d1e2539-Dd1e264">
               <head xml:id="TAca84-d1e2539-Hd1e266">Articulus 4</head>
               <p xml:id="TAca84-d1e2539-d1e268"> Ad quartum sic proceditur. Videtur quod Christus non debuerit discipulis in alia effigie apparere. Non enim potest apparere secundum veritatem nisi quod est. Sed in Christo non fuit nisi una effigies. Si ergo Christus in alia apparuit, non fuit apparitio vera, sed ficta. Hoc autem est inconveniens, quia, ut Augustinus dicit, in libro octoginta trium quaest., <quote xml:id="TAca84-d1e2539-Qd1e270">si fallit, veritas non est; est autem veritas Christus</quote>. Ergo videtur quod Christus non debuit discipulis in alia effigie apparere.</p>
               <p xml:id="TAca84-d1e2539-d1e273"> Praeterea, nihil potest in alia effigie apparere quam habeat, nisi oculi intuentium aliquibus praestigiis detineantur. Huiusmodi autem praestigia, cum fiant magicis artibus, non conveniunt Christo, secundum illud II Cor. VI, <quote xml:id="TAca84-d1e2539-Qd1e275">quae conventio Christi ad Belial?</quote> Ergo videtur quod non debuit in alia effigie apparere.</p>
               <p xml:id="TAca84-d1e2539-d1e278"> Praeterea, sicut per sacram Scripturam nostra fides certificatur, ita discipuli certificati sunt de fide resurrectionis per Christi apparitiones. Sed, sicut Augustinus dicit, in epistola ad Hieronymum si vel unum mendacium in sacra Scriptura recipiatur, infirmabitur tota sacrae Scripturae auctoritas. Ergo, si vel in una apparitione Christus discipulis apparuit aliter quam esset, infirmabitur quidquid post resurrectionem viderunt in Christo. Quod est inconveniens. Non ergo debuit in alia effigie apparere.</p>
               <p xml:id="TAca84-d1e2539-d1e280"> Sed contra est quod dicitur Marci ult., <quote xml:id="TAca84-d1e2539-Qd1e282">post haec, duobus ex eis ambulantibus ostensus est in alia effigie, euntibus in villam</quote>.</p>
               <p xml:id="TAca84-d1e2539-d1e286"> Respondeo dicendum quod, sicut dictum est, resurrectio Christi manifestanda fuit hominibus per modum quo eis divina revelantur. Innotescunt autem divina hominibus secundum quod diversimode sunt affecti. Nam illi qui habent mentem bene dispositam, secundum veritatem divina percipiunt. Illi autem qui habent mentem non bene dispositam, divina percipiunt cum quadam confusione dubietatis vel erroris, <quote xml:id="TAca84-d1e2539-Qd1e288">animalis enim homo non percipit ea quae sunt spiritus Dei</quote>, ut dicitur I Cor. II. Et ideo Christus quibusdam, ad credendum dispositis, post resurrectionem apparuit in sua effigie. Illis autem in alia effigie apparuit qui iam videbantur circa fidem tepescere, unde dicebant, <quote xml:id="TAca84-d1e2539-Qd1e290">nos sperabamus quia ipse esset redempturus Israel</quote>. Unde Gregorius dicit, in homilia, quod <quote xml:id="TAca84-d1e2539-Qd1e292">talem se eis exhibuit in corpore qualis apud illos erat in mente. Quia enim adhuc in eorum cordibus peregrinus erat a fide</quote>, ire se longius finxit, scilicet ac si esset peregrinus.</p>
               <p xml:id="TAca84-d1e2539-d1e295"> Ad primum ergo dicendum quod, sicut Augustinus dicit, in libro de quaestionibus Evang., <quote xml:id="TAca84-d1e2539-Qd1e297">non omne quod fingimus, mendacium est. Sed quando id fingimus quod nihil significat, tunc est mendacium. Cum autem fictio nostra refertur ad aliquam significationem, non est mendacium, sed aliqua figura veritatis. Alioquin omnia quae a sapientibus et sanctis viris, vel etiam ab ipso domino, figurate dicta sunt, mendacia reputabuntur, quia, secundum usitatum intellectum, non consistit veritas in talibus dictis. Sicut autem dicta, ita etiam finguntur facta sine mendacio, ad aliquam rem significandam</quote>. Et ita factum est hic, ut dictum est.</p>
               <p xml:id="TAca84-d1e2539-d1e300"> Ad secundum dicendum quod, sicut Augustinus dicit, in libro de consensu Evang., <quote xml:id="TAca84-d1e2539-Qd1e302">dominus poterat transformare carnem suam, ut alia re vera esset effigies ab illa quam solebant intueri, quandoquidem et ante passionem suam transformatus est in monte, ut facies eius claresceret sicut sol. Sed non ita nunc factum est. Non enim incongruenter accipimus hoc impedimentum in oculis eorum a Satana fuisse, ne agnosceretur Iesus</quote>. Unde Luc. ult. dicitur quod <quote xml:id="TAca84-d1e2539-Qd1e304">oculi eorum tenebantur, ne eum agnoscerent</quote>.</p>
               <p xml:id="TAca84-d1e2539-d1e307"> Ad tertium dicendum quod ratio illa sequeretur si ab alienae effigiei aspectu non fuissent reducti ad vere videndum Christi effigiem. Sicut enim Augustinus ibidem dicit, tantum a Christo facta est permissio, ut scilicet praedicto modo oculi eorum tenerentur, usque ad sacramentum panis, <quote xml:id="TAca84-d1e2539-Qd1e309">ut, unitate corporis eius participata, removeri intelligatur impedimentum inimici, ut Christus possit agnosci</quote>. Unde ibidem subditur quod <quote xml:id="TAca84-d1e2539-Qd1e311">aperti sunt oculi eorum et cognoverunt eum, non quod ante clausis oculis ambularent; sed inerat aliquid quo non sinerentur agnoscere quod videbant, quod scilicet caligo et aliquis humor solet efficere</quote>.</p>
            </div>
            <div xml:id="TAca84-d1e2539-Dd1e315">
               <head xml:id="TAca84-d1e2539-Hd1e317">Articulus 5</head>
               <p xml:id="TAca84-d1e2539-d1e319"> Ad quintum sic proceditur. Videtur quod Christus veritatem resurrectionis non debuerit argumentis declarare. Dicit enim Ambrosius, <quote xml:id="TAca84-d1e2539-Qd1e321">tolle argumenta ubi fides quaeritur</quote>. Sed circa resurrectionem Christi quaeritur fides. Non ergo habent locum argumenta.</p>
               <p xml:id="TAca84-d1e2539-d1e324"> Praeterea, Gregorius dicit, <quote xml:id="TAca84-d1e2539-Qd1e326">fides non habet meritum cui humana ratio praebet experimentum</quote>. Sed ad Christum non pertinebat meritum fidei evacuare. Ergo ad eum non pertinebat resurrectionem per argumenta confirmare.</p>
               <p xml:id="TAca84-d1e2539-d1e329"> Praeterea, Christus in mundum venit ut per eum homines beatitudinem adipiscantur, secundum illud Ioan. X, <quote xml:id="TAca84-d1e2539-Qd1e331">ego veni ut vitam habeant, et abundantius habeant</quote>. Sed per huiusmodi ostensiones argumentorum videtur humanae beatitudini impedimentum praestari, dicitur enim Ioan. XX, ex ore ipsius domini, <quote xml:id="TAca84-d1e2539-Qd1e333">beati qui non viderunt, et crediderunt</quote>. Ergo videtur quod Christus non debuerit per aliqua argumenta resurrectionem suam manifestare.</p>
               <p xml:id="TAca84-d1e2539-d1e336"> Sed contra est quod dicitur Act. I, quod <quote xml:id="TAca84-d1e2539-Qd1e338">apparuit discipulis Christus per dies quadraginta in multis argumentis, loquens de regno Dei</quote>.</p>
               <p xml:id="TAca84-d1e2539-d1e342"> Respondeo dicendum quod argumentum dupliciter dicitur. Quandoque dicitur argumentum quaecumque ratio rei dubiae faciens fidem. Quandoque autem dicitur argumentum aliquod sensibile signum quod inducitur ad alicuius veritatis manifestationem, sicut etiam Aristoteles aliquando in libris suis utitur nomine argumenti. Primo igitur modo accipiendo argumentum, Christus non probavit discipulis suam resurrectionem per argumenta. Quia talis probatio argumentativa procedit ex aliquibus principiis, quae si non essent nota discipulis, nihil per ea eis manifestaretur, quia ex ignotis non potest aliquod fieri notum; si autem essent eis nota, non transcenderent rationem humanam, et ideo non essent efficacia ad fidem resurrectionis adstruendam, quae rationem humanam excedit; oportet enim principia ex eodem genere assumi, ut dicitur in I posteriorum. Probavit autem eis resurrectionem suam per auctoritatem sacrae Scripturae, quae est fidei fundamentum, cum dixit, <quote xml:id="TAca84-d1e2539-Qd1e344">oportet impleri omnia quae scripta sunt in lege et Psalmis et prophetis de me</quote>, ut habetur Luc. ult. Si autem accipiatur secundo modo argumentum, sic Christus dicitur suam resurrectionem argumentis declarasse, inquantum per quaedam evidentissima signa se vere resurrexisse ostendit. Unde et in Graeco, ubi nos habemus in multis argumentis, loco argumenti ponitur tekmerium, quod est signum evidens ad probandum. Quae quidem signa resurrectionis Christus ostendit discipulis propter duo. Primo quidem, quia non erant corda eorum disposita ad hoc quod de facili fidem resurrectionis acciperent. Unde ipse dicit eis, Luc. ult., <quote xml:id="TAca84-d1e2539-Qd1e346">o stulti, et tardi corde ad credendum</quote>. Et Marci ult., <quote xml:id="TAca84-d1e2539-Qd1e348">exprobravit incredulitatem eorum et duritiam cordis</quote>. Secundo, ut per huiusmodi signa eis ostensa efficacius eorum testimonium redderetur, secundum illud I Ioan. I, <quote xml:id="TAca84-d1e2539-Qd1e350">quod vidimus et audivimus, et manus nostrae contractaverunt, hoc testamur</quote>.</p>
               <p xml:id="TAca84-d1e2539-d1e353"> Ad primum ergo dicendum quod Ambrosius ibi loquitur de argumentis secundum rationem humanam procedentibus, quae invalida sunt ad ea quae sunt fidei ostendenda, sicut ostensum est.</p>
               <p xml:id="TAca84-d1e2539-d1e355"> Ad secundum dicendum quod meritum fidei est ex hoc quod homo ex mandato Dei credit quod non videt. Unde illa sola ratio meritum excludit quae facit videri per scientiam id quod credendum proponitur. Et talis est ratio demonstrativa. Huiusmodi autem rationes Christus non induxit ad resurrectionem suam declarandam.</p>
               <p xml:id="TAca84-d1e2539-d1e357"> Ad tertium dicendum quod, sicut dictum est, meritum beatitudinis quod causat fides, non totaliter excluditur nisi homo nollet credere nisi ea quae videt, sed quod aliquis ea quae non videt, credat per aliqua signa visa, non totaliter fidem evacuat nec meritum eius. Sicut et Thomas, cui dictum est, <quote xml:id="TAca84-d1e2539-Qd1e359">quia vidisti me, credidisti, aliud vidit, et aliud credidit</quote>, vidit vulnera, et credidit Deum. Est autem perfectioris fidei qui non requirit huiusmodi auxilia ad credendum. Unde, ad arguendum defectum fidei in quibusdam, dominus dicit, Ioan. IV, <quote xml:id="TAca84-d1e2539-Qd1e361">nisi signa et prodigia videritis, non creditis</quote>. Et secundum hoc, potest intelligi quod illi qui sunt tam prompti animi ut credant Deo etiam signis non visis, sunt beati per comparationem ad illos qui non crederent nisi talia viderent.</p>
            </div>
            <div xml:id="TAca84-d1e2539-Dd1e365">
               <head xml:id="TAca84-d1e2539-Hd1e367">Articulus 6</head>
               <p xml:id="TAca84-d1e2539-d1e369"> Ad sextum sic proceditur. Videtur quod argumenta quae Christus induxit, non sufficienter manifestaverunt veritatem resurrectionis eius. Nihil enim ostendit Christus discipulis post resurrectionem quod etiam Angeli, hominibus apparentes, vel non ostenderint, vel non ostendere potuerint. Nam Angeli frequenter in humana effigie se hominibus ostenderunt, et cum eis loquebantur et conversabantur et comedebant, ac si essent homines veri, sicut patet Gen. XVIII, de Angelis quos Abraham suscepit hospitio; et in libro Tobiae, de Angelo qui eum duxit et reduxit. Et tamen Angeli non habent vera corpora naturaliter sibi unita, quod requiritur ad resurrectionem. Non ergo signa quae Christus discipulis exhibuit, fuerunt sufficientia ad resurrectionem eius manifestandam.</p>
               <p xml:id="TAca84-d1e2539-d1e371"> Praeterea, Christus resurrexit resurrectione gloriosa, idest, habens simul humanam naturam cum gloria. Sed quaedam Christus ostendit discipulis quae videntur esse contraria naturae humanae, sicut quod ab oculis eorum evanuit, et quod ad eos ianuis clausis intravit, quaedam autem videntur fuisse contraria gloriae, puta quod manducavit et bibit, quod etiam habuit vulnerum cicatrices. Ergo videtur quod illa argumenta non fuerunt sufficientia, neque convenientia, ad fidem resurrectionis ostendendam.</p>
               <p xml:id="TAca84-d1e2539-d1e373"> Praeterea, corpus Christi non erat tale post resurrectionem ut tangi deberet ab homine mortali, unde ipse dixit Magdalenae, Ioan. XX, <quote xml:id="TAca84-d1e2539-Qd1e375">noli me tangere, nondum enim ascendi ad patrem meum</quote>. Non ergo fuit conveniens quod, ad manifestandam veritatem suae resurrectionis, seipsum discipulis palpabile exhibuerit.</p>
               <p xml:id="TAca84-d1e2539-d1e378"> Praeterea, inter dotes glorificati corporis praecipua videtur esse claritas. Quam tamen in resurrectione nullo argumento ostendit. Ergo videtur quod insufficientia fuerint illa argumenta ad manifestandam qualitatem resurrectionis Christi.</p>
               <p xml:id="TAca84-d1e2539-d1e381"> Sed contra est quod Christus, qui est Dei sapientia, suaviter et convenienter disponit omnia, ut dicitur Sap. VIII.</p>
               <p xml:id="TAca84-d1e2539-d1e383"> Respondeo dicendum quod Christus resurrectionem suam dupliciter manifestavit, scilicet testimonio; et argumento seu signo. Et utraque manifestatio in suo genere fuit sufficiens. Est enim usus duplici testimonio ad manifestandam suam resurrectionem discipulis, quorum neutrum potest refelli. Quorum primum est testimonium Angelorum, qui mulieribus resurrectionem annuntiaverunt, ut patet per omnes Evangelistas. Aliud autem est testimonium Scripturarum, quas ipse proposuit ad ostensionem suae resurrectionis, ut dicitur Luc. ult. Argumenta etiam fuerunt sufficientia ad ostendendam veram resurrectionem, et etiam gloriosam. Quod autem fuerit vera resurrectio, ostendit uno modo ex parte corporis. Circa quod tria ostendit. Primo quidem, quod esset corpus verum et solidum, non corpus phantasticum, vel rarum, sicut est aer. Et hoc ostendit per hoc quod corpus suum palpabile praebuit. Unde ipse dicit, Luc. ult., <quote xml:id="TAca84-d1e2539-Qd1e385">palpate et videte, quia spiritus carnem et ossa non habet, sicut me videtis habere</quote>. Secundo, ostendit quod esset corpus humanum, ostendendo eis veram effigiem, quam oculis intuerentur. Tertio, ostendit eis quod esset idem numero corpus quod prius habuerat, ostendendo eis vulnerum cicatrices. Unde legitur Luc. ult., <quote xml:id="TAca84-d1e2539-Qd1e387">dixit eis, videte manus meas et pedes meos, quia ego ipse sum</quote>. Alio modo ostendit eis veritatem suae resurrectionis ex parte animae iterato corpori unitae. Et hoc ostendit per opera triplicis vitae. Primo quidem, per opus vitae nutritivae, in hoc quod cum discipulis manducavit et bibit, ut legitur Luc. ult. Secundo, per opera vitae sensitivae, in hoc quod discipulis ad interrogata respondebat, et praesentes salutabat, in quo ostendebat se et videre et audire. Tertio, per opera vitae intellectivae, in hoc quod cum eo loquebantur, et de Scripturis disserebant. Et ne quid deesset ad perfectionem manifestationis, ostendit etiam se habere divinam naturam, per miraculum quod fecit in piscibus capiendis; et ulterius per hoc quod, eis videntibus, ascendit in caelum; quia, ut dicitur Ioan. III, <quote xml:id="TAca84-d1e2539-Qd1e389">nemo ascendit in caelum nisi qui descendit de caelo, filius hominis, qui est in caelo</quote>. Gloriam etiam suae resurrectionis ostendit discipulis, per hoc quod ad eos ianuis clausis intravit, secundum quod Gregorius dicit, in homilia, <quote xml:id="TAca84-d1e2539-Qd1e391">palpandam carnem dominus praebuit, quam clausis ianuis introduxit, ut esse post resurrectionem ostenderet corpus suum et eiusdem naturae, et alterius gloriae</quote>. Similiter etiam ad proprietatem gloriae pertinebat quod subito ab oculis discipulorum evanuit, ut dicitur Lucae ultimo, quia per hoc ostendebatur quod in potestate eius erat videri et non videri quod pertinet ad conditionem corporis gloriosi, ut supra dictum est.</p>
               <p xml:id="TAca84-d1e2539-d1e394"> Ad primum ergo dicendum quod singula argumentorum non sufficerent ad manifestandam Christi resurrectionem, omnia tamen simul accepta perfecte Christi resurrectionem manifestant; maxime propter Scripturae testimonium, et Angelorum dicta, et ipsius Christi assertionem miraculis confirmatam. Angeli autem apparentes non asserebant se homines esse, sicut asseruit Christus vere se hominem esse. Et tamen aliter Christus manducavit, et aliter Angeli. Nam quia corpora ab Angelis assumpta non erant corpora viva vel animata, non erat vera comestio, licet esset vera cibi contritio et traiectio in interiorem partem corporis assumpti, unde et Angelus dixit, Tobiae XII, <quote xml:id="TAca84-d1e2539-Qd1e396">cum essem vobiscum, videbar quidem manducare et bibere vobiscum, sed ego cibo invisibili utor</quote>. Sed quia corpus Christi vere fuit animatum, vera fuit eius comestio. Ut enim Augustinus dicit, XIII de Civ. Dei, <quote xml:id="TAca84-d1e2539-Qd1e398">non potestas, sed egestas edendi corporibus resurgentium aufertur</quote>. Unde, sicut Beda dicit, <quote xml:id="TAca84-d1e2539-Qd1e400">Christus manducavit potestate, non egestate</quote>.</p>
               <p xml:id="TAca84-d1e2539-d1e403"> Ad secundum dicendum quod, sicut dictum est, argumenta quaedam inducebantur a Christo ad probandum veritatem humanae naturae; quaedam vero ad probandum gloriam resurgentis. Conditio autem naturae humanae, secundum quod in se consideratur, quantum scilicet ad statum praesentem, contrariatur conditioni gloriae, secundum illud I Cor. XV, <quote xml:id="TAca84-d1e2539-Qd1e405">seminatur in infirmitate, et surget in virtute</quote>. Et ideo ea quae inducuntur ad ostendendam conditionem gloriae, videntur habere contrarietatem ad naturam, non simpliciter, sed secundum statum praesentem; et e converso. Unde Gregorius dicit, in homilia, quod <quote xml:id="TAca84-d1e2539-Qd1e407">duo mira, et iuxta humanam rationem sibi valde contraria, dominus ostendit, dum post resurrectionem corpus suum et incorruptibile, et tamen palpabile demonstravit</quote>.</p>
               <p xml:id="TAca84-d1e2539-d1e410"> Ad tertium dicendum quod, sicut Augustinus dicit, super Ioan., quod <quote xml:id="TAca84-d1e2539-Qd1e412">hoc dominus dixit, noli me tangere, nondum enim ascendi ad patrem meum, ut in illa femina figuraretur Ecclesia de gentibus, quae in Christum non credidit nisi cum ascendisset ad patrem. Aut sic in se credi voluit Iesus, hoc est, sic se spiritualiter tangi, quod ipse et pater unum sunt. Eius quippe intimis sensibus quodammodo ascendit ad patrem, qui sic in eo profecerit ut patri agnoscat aequalem. Haec autem carnaliter adhuc in eum credebat, quem sicut hominem flebat</quote>. Quod autem Maria alibi legitur Christum tetigisse, quando simul cum aliis mulieribus <quote xml:id="TAca84-d1e2539-Qd1e414">accessit et tenuit pedes, quaestionem non facit</quote>, ut Severianus dicit. <quote xml:id="TAca84-d1e2539-Qd1e416">Siquidem illud de figura est, hoc de sexu, illud de divina gratia, hoc de humana natura</quote>. Vel, sicut Chrysostomus dicit, <quote xml:id="TAca84-d1e2539-Qd1e418">volebat haec mulier adhuc cum Christo conversari sicut et ante passionem. Prae gaudio nihil magnum cogitabat, quamvis caro Christi multo melior fuerit facta resurgendo</quote>. Et ideo dixit, <quote xml:id="TAca84-d1e2539-Qd1e420">nondum ascendi ad patrem meum</quote>, quasi dicat, <quote xml:id="TAca84-d1e2539-Qd1e423">non aestimes me iam terrenam vitam agere. Quod enim in terris me vides, hoc est quia nondum ascendi ad patrem meum, sed in promptu est quod ascendam</quote>. Unde subdit, <quote xml:id="TAca84-d1e2539-Qd1e425">ascendo ad patrem meum et patrem vestrum</quote>.</p>
               <p xml:id="TAca84-d1e2539-d1e428"> Ad quartum dicendum quod, sicut Augustinus dicit, ad Orosium, <quote xml:id="TAca84-d1e2539-Qd1e430">clarificata carne dominus resurrexit, sed noluit in ea clarificatione discipulis suis apparere, quia non possent oculis talem claritatem perspicere. Si enim, antequam moreretur pro nobis et resurgeret, quando transfiguratus est in monte, discipuli sui eum videre non potuerunt; quanto magis, clarificata carne domini, eum videre non potuerunt</quote>. Est etiam considerandum quod post resurrectionem dominus hoc praecipue volebat ostendere, quod idem ipse esset qui mortuus fuerat. Quod multum poterat impedire si eis sui corporis claritatem ostenderet. Nam immutatio quae fit secundum aspectum, maxime ostendit diversitatem eius quod videtur, quia sensibilia communia, inter quae est unum et multa, vel idem et diversum, maxime diiudicat visus. Sed ante passionem, ne infirmitatem passionis eius discipuli despicerent, maxime intendebat Christus eis gloriam maiestatis suae ostendere, quam maxime demonstrat claritas corporis. Et ideo, ante passionem, gloriam suam praemonstravit discipulis per claritatem, post resurrectionem autem, per alia indicia.</p>
               <p xml:id="TAca84-d1e2539-d1e434"> Ad quintum dicendum quod, sicut Augustinus dicit, in libro de consensu Evang., <quote xml:id="TAca84-d1e2539-Qd1e436">possumus intelligere unum Angelum visum a mulieribus, et secundum Matthaeum et secundum Marcum, ut eas ingressas in monumentum accipiamus, in aliquod scilicet spatium quod erat aliqua maceria communitum, atque ibi vidisse Angelum sedentem supra lapidem revolutum a monumento, sicut dicit Matthaeus; ut hoc sit sedentem a dextris, quod dicit Marcus. Deinde, dum introspicerent locum in quo iacebat corpus domini, visos ab eis duos Angelos, primo quidem sedentes, ut dicit Ioannes; et post eis assurrexisse, ut stantes viderentur, ut dicit Lucas</quote>.</p>
            </div>
         </div>
      </body>
   </text>
</TEI>