<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 53</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 53</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2529"><!-- p3-q53 -->
            <head xml:id="TAca84-d1e2529-Hd1e97">Quaestio 53</head>
            <div xml:id="TAca84-d1e2529-Dd1e99">
               <head xml:id="TAca84-d1e2529-Hd1e101">Prooemium</head>
               <p xml:id="TAca84-d1e2529-d1e103"> Consequenter considerandum est de his quae pertinent ad exaltationem Christi. Et primo, de eius resurrectione; secundo, de eius ascensione; tertio, de sessione ad dexteram patris; quarto, de iudiciaria potestate. Circa primum occurrit quadruplex consideratio, quarum prima est de ipsa Christi resurrectione; secunda, de qualitate resurgentis; tertia, de manifestatione resurrectionis; quarta, de eius causalitate. Circa primum quaeruntur quatuor. Primo, de necessitate resurrectionis eius. Secundo, de tempore. Tertio, de ordine. Quarto, de causa.</p>
            </div>
            <div xml:id="TAca84-d1e2529-Dd1e106">
               <head xml:id="TAca84-d1e2529-Hd1e108">Articulus 1</head>
               <p xml:id="TAca84-d1e2529-d1e110"> Ad primum sic proceditur. Videtur quod non fuerit necessarium Christum resurgere. Dicit enim Damascenus, in IV libro, <quote xml:id="TAca84-d1e2529-Qd1e112">resurrectio est secunda eius quod dissolutum est et cecidit animalis surrectio</quote>. Sed Christus non cecidit per peccatum, nec corpus eius est dissolutum, ut ex supra dictis patet. Non ergo proprie convenit sibi resurgere.</p>
               <p xml:id="TAca84-d1e2529-d1e115"> Praeterea, quicumque resurgit, ad aliquid altius promovetur, quia surgere est sursum moveri. Sed corpus Christi remansit post mortem divinitati unitum, et ita non potuit in aliquid altius promoveri. Ergo non competebat sibi resurgere.</p>
               <p xml:id="TAca84-d1e2529-d1e117"> Praeterea, ea quae circa humanitatem Christi sunt acta, ad nostram salutem ordinantur. Sed sufficiebat ad salutem nostram passio Christi, per quam sumus liberati a culpa et poena, ut ex supra dictis patet. Non ergo fuit necessarium quod Christus a mortuis resurgeret.</p>
               <p xml:id="TAca84-d1e2529-d1e119"> Sed contra est quod dicitur Luc. ult., <quote xml:id="TAca84-d1e2529-Qd1e121">oportebat Christum pati et resurgere a mortuis</quote>.</p>
               <p xml:id="TAca84-d1e2529-d1e125"> Respondeo dicendum quod necessarium fuit Christum resurgere, propter quinque. Primo quidem, ad commendationem divinae iustitiae, ad quam pertinet exaltare illos qui se propter Deum humiliant, secundum illud Luc. I, <quote xml:id="TAca84-d1e2529-Qd1e127">deposuit potentes de sede, et exaltavit humiles</quote>. Quia igitur Christus, propter caritatem et obedientiam Dei, se humiliavit usque ad mortem crucis, oportebat quod exaltaretur a Deo usque ad gloriosam resurrectionem. Unde ex eius persona dicitur in Psalmo, <quote xml:id="TAca84-d1e2529-Qd1e129">tu cognovisti, idest approbasti, sessionem meam, idest humilitatem et passionem, et resurrectionem meam, idest glorificationem in resurrectione</quote>, sicut Glossa exponit. Secundo, ad fidei nostrae instructionem. Quia per eius resurrectionem confirmata est fides nostra circa divinitatem Christi, quia, ut dicitur II Cor. ult., <quote xml:id="TAca84-d1e2529-Qd1e131">etsi crucifixus est ex infirmitate nostra, sed vivit ex virtute Dei</quote>. Et ideo I Cor. XV dicitur, <quote xml:id="TAca84-d1e2529-Qd1e133">si Christus non resurrexit, inanis est praedicatio nostra, inanis est et fides nostra</quote>. Et in Psalmo, <quote xml:id="TAca84-d1e2529-Qd1e135">quae utilitas erit in sanguine meo, idest in effusione sanguinis mei, dum descendo, quasi per quosdam gradus malorum, in corruptionem? Quasi dicat, nulla. Si enim statim non resurgo, corruptumque fuerit corpus meum, nemini annuntiabo, nullum lucrabor</quote> ut Glossa exponit. Tertio, ad sublevationem nostrae spei. Quia, dum videmus Christum resurgere, qui est caput nostrum, speramus et nos resurrecturos. Unde dicitur I Cor. XV, <quote xml:id="TAca84-d1e2529-Qd1e138">si Christus praedicatur quod resurrexit a mortuis, quomodo quidam dicunt in vobis quoniam resurrectio mortuorum non est?</quote> Et Iob XIX dicitur, scio, scilicet per certitudinem fidei, quod redemptor meus, idest Christus, vivit, a mortuis resurgens, et ideo in novissimo die <quote xml:id="TAca84-d1e2529-Qd1e140">de terra surrecturus sum, reposita est haec spes mea in sinu meo</quote>. Quarto, ad informationem vitae fidelium, secundum illud Rom. VI, <quote xml:id="TAca84-d1e2529-Qd1e142">quomodo Christus resurrexit a mortuis per gloriam patris, ita et nos in novitate vitae ambulemus</quote>. Et infra, <quote xml:id="TAca84-d1e2529-Qd1e144">Christus resurgens ex mortuis iam non moritur, ita et vos existimate mortuos esse peccato, viventes autem Deo</quote>. Quinto, ad complementum nostrae salutis. Quia sicut propter hoc mala sustinuit moriendo ut nos liberaret a malis, ita glorificatus est resurgendo ut nos promoveret ad bona, secundum illud Rom. IV, <quote xml:id="TAca84-d1e2529-Qd1e146">traditus est propter delicta nostra, et resurrexit propter iustificationem nostram</quote>.</p>
               <p xml:id="TAca84-d1e2529-d1e149"> Ad primum ergo dicendum quod, licet Christus non ceciderit per peccatum, cecidit tamen per mortem, quia sicut peccatum est casus a iustitia, ita mors est casus a vita. Unde ex persona Christi potest intelligi quod dicitur Mich. VII, <quote xml:id="TAca84-d1e2529-Qd1e151">ne laeteris, inimica mea, super me, quia cecidi, consurgam</quote>. Similiter etiam, licet corpus Christi non fuerit dissolutum per incinerationem, ipsa tamen separatio animae a corpore dissolutio quaedam fuit.</p>
               <p xml:id="TAca84-d1e2529-d1e154"> Ad secundum dicendum quod divinitas erat carni Christi post mortem unita unione personali, non autem unione naturae, sicut anima unitur corpori ut forma ad constituendam humanam naturam. Et ideo per hoc quod corpus eius unitum est animae, promotum est in altiorem statum naturae, non autem in altiorem statum personae.</p>
               <p xml:id="TAca84-d1e2529-d1e156"> Ad tertium dicendum quod passio Christi operata est nostram salutem, proprie loquendo, quantum ad remotionem malorum, resurrectio autem quantum ad inchoationem et exemplar bonorum.</p>
            </div>
            <div xml:id="TAca84-d1e2529-Dd1e159">
               <head xml:id="TAca84-d1e2529-Hd1e161">Articulus 2</head>
               <p xml:id="TAca84-d1e2529-d1e163"> Ad secundum sic proceditur. Videtur quod non fuerit conveniens Christum tertia die resurgere. Membra enim debent capiti conformari. Sed nos, qui sumus membra Christi, non resurgimus a morte tertia die, sed nostra resurrectio differtur usque ad finem mundi. Ergo videtur quod Christus, qui est caput nostrum, non debuit tertia die resurgere, sed debuit eius resurrectio differri usque ad finem mundi.</p>
               <p xml:id="TAca84-d1e2529-d1e165"> Praeterea, Act. II dicit Petrus quod <quote xml:id="TAca84-d1e2529-Qd1e167">impossibile erat Christum detineri ab Inferno et morte</quote>. Sed quandiu aliquis est mortuus, detinetur a morte. Ergo videtur quod Christi resurrectio non debuerit differri usque ad tertiam diem, sed statim eodem die resurgere, praecipue cum Glossa super inducta dicat <quote xml:id="TAca84-d1e2529-Qd1e169">nullam esse utilitatem in effusione sanguinis Christi si non statim resurgeret</quote>.</p>
               <p xml:id="TAca84-d1e2529-d1e172"> Praeterea, dies incipere videtur ab ortu solis, qui sua praesentia diem causat. Sed ante ortum solis Christus resurrexit, dicitur enim Ioan. XX, quod <quote xml:id="TAca84-d1e2529-Qd1e174">una sabbati Maria Magdalene venit mane, cum adhuc tenebrae essent, ad monumentum</quote>, et tunc Christus iam resurrexerat, quia sequitur, <quote xml:id="TAca84-d1e2529-Qd1e176">et vidit revolutum lapidem a monumento</quote>. Ergo non resurrexit Christus tertia die.</p>
               <p xml:id="TAca84-d1e2529-d1e179"> Sed contra est quod dicitur Matth. XX, <quote xml:id="TAca84-d1e2529-Qd1e181">tradent eum gentibus ad illudendum et flagellandum et crucifigendum, et tertia die resurget</quote>.</p>
               <p xml:id="TAca84-d1e2529-d1e185"> Respondeo dicendum quod, sicut dictum est, resurrectio Christi necessaria fuit ad instructionem fidei nostrae. Est autem fides nostra et de divinitate et de humanitate Christi, non enim sufficit alterum sine altero credere, ut ex praedictis patet. Et ideo, ad hoc quod confirmaretur fides divinitatis ipsius, oportuit quod cito resurgeret, et eius resurrectio non differretur usque ad finem mundi, ad hoc autem quod confirmaretur fides de veritate humanitatis et mortis eius, oportuit moram esse inter mortem et resurrectionem; si enim statim post mortem resurrexisset videri posset quod eius mors vera non fuerit, et per consequens nec resurrectio vera. Ad veritatem autem mortis Christi manifestandam, sufficiebat quod usque ad tertiam diem eius resurrectio differretur, quia non contingit quin infra hoc tempus, in homine qui mortuus videtur cum vivat, appareant aliqua indicia vitae. Per hoc etiam quod tertia die resurrexit, commendatur perfectio ternarii, qui est numerus omnis rei, utpote habens principium, medium et finem, ut dicitur in I de caelo. Ostenditur etiam, secundum mysterium, quod Christus una sua morte, quae fuit lux propter iustitiam, corporali scilicet, duas nostras mortes destruxit, scilicet corporis et animae, quae sunt tenebrosae propter peccatum, et ideo una die integra et duabus noctibus permansit in morte, ut Augustinus dicit, in IV de Trin. Per hoc etiam significatur quod per resurrectionem Christi tertium tempus incipiebat. Nam primum fuit ante legem; secundum sub lege; tertium sub gratia. Incipit etiam in Christi resurrectione tertius status sanctorum. Nam primus fuit sub figuris legis; secundus, sub veritate fidei; tertius erit in aeternitate gloriae, quam Christus resurgendo inchoavit.</p>
               <p xml:id="TAca84-d1e2529-d1e187"> Ad primum ergo dicendum quod caput et membra conformantur in natura, sed non in virtute, excellentior est enim virtus capitis quam membrorum. Et ideo, ad demonstrandam excellentiam virtutis Christi, conveniens fuit ipsum tertia die resurgere, aliorum resurrectione dilata usque ad finem mundi.</p>
               <p xml:id="TAca84-d1e2529-d1e189"> Ad secundum dicendum quod detentio coactionem quandam importat. Christus autem nulla necessitate mortis tenebatur adstrictus, sed erat inter mortuos liber. Et ideo aliquandiu in morte mansit, non quasi detentus, sed propria voluntate, quandiu iudicavit hoc esse necessarium ad instructionem fidei nostrae. Dicitur autem statim fieri quod fit brevi interposito tempore.</p>
               <p xml:id="TAca84-d1e2529-d1e191"> Ad tertium dicendum quod, sicut supra dictum est, Christus resurrexit circa diluculum, illucescente iam die, ad significandum quod per suam resurrectionem nos ad lucem gloriae inducebat, sicut mortuus est advesperascente iam die et tendente in tenebras, ad ostendendum quod per suam mortem destrueret tenebras culpae et poenae. Et tamen dicitur tertia die resurrexisse, accipiendo diem pro die naturali, quae continet spatium viginti quatuor horarum. Et, sicut dicit Augustinus, in IV de Trin., <quote xml:id="TAca84-d1e2529-Qd1e193">nox usque ad diluculum quo domini resurrectio declarata est, ad tertium pertinet diem. Quia Deus, qui dixit de tenebris lumen clarescere, ut per gratiam novi testamenti et participationem resurrectionis Christi audiremus, fuistis aliquando tenebrae, nunc autem lux in domino, insinuat nobis quodammodo quod a nocte dies sumat initium. Sicut enim primi dies, propter futurum hominis lapsum, a luce in noctem, ita isti, propter hominis reparationem, a tenebris ad lucem computantur</quote>. Et ita patet quod, etiam si media nocte surrexisset, posset dici die tertia eum surrexisse, intelligendo de die naturali. Nunc autem, cum in diluculo surrexerit, potest dici quod die tertia surrexit, etiam accipiendo diem artificialem, quae causatur ex praesentia solis, quia iam sol incipiebat aerem illustrare. Unde et Marci ult. dicitur quod mulieres venerunt ad monumentum, orto iam sole. Quod non est contrarium ei quod Ioannes dicit, <quote xml:id="TAca84-d1e2529-Qd1e195">cum adhuc tenebrae essent</quote>, ut Augustinus dicit, in libro de consensu Evang., <quote xml:id="TAca84-d1e2529-Qd1e197">quia, die surgente, reliquiae tenebrarum tanto magis extenuantur, quanto magis oritur lux</quote>; quod autem dicit Marcus, <quote xml:id="TAca84-d1e2529-Qd1e199">orto iam sole, non sic accipiendum est tanquam iam sol ipse videretur super terram, sed tanquam eo proximo veniente in has partes</quote>.</p>
            </div>
            <div xml:id="TAca84-d1e2529-Dd1e203">
               <head xml:id="TAca84-d1e2529-Hd1e205">Articulus 3</head>
               <p xml:id="TAca84-d1e2529-d1e207"> Ad tertium sic proceditur. Videtur quod Christus non primo resurrexit. Nam in veteri testamento per Eliam et Elisaeum aliqui resuscitati leguntur, secundum illud Heb. XI, <quote xml:id="TAca84-d1e2529-Qd1e209">acceperunt mulieres de resurrectione mortuos suos</quote>. Similiter etiam Christus, ante passionem suam, tres mortuos suscitavit. Non ergo Christus fuit primus resurgentium.</p>
               <p xml:id="TAca84-d1e2529-d1e212"> Praeterea, Matth. XXVII, inter alia miracula quae in passione Christi acciderunt, narratur quod monumenta aperta sunt, <quote xml:id="TAca84-d1e2529-Qd1e214">et multa corpora sanctorum qui dormierant, surrexerunt</quote>. Non ergo Christus fuit primus resurgentium.</p>
               <p xml:id="TAca84-d1e2529-d1e217"> Praeterea, sicut Christus per suam resurrectionem est causa nostrae resurrectionis, ita per suam gratiam est causa nostrae gratiae, secundum illud Ioan. I, <quote xml:id="TAca84-d1e2529-Qd1e219">de plenitudine eius omnes accepimus</quote>. Sed alii prius tempore gratiam habuerunt quam Christus, sicut omnes patres veteris testamenti. Ergo etiam aliqui prius ad resurrectionem corporalem pervenerunt quam Christus.</p>
               <p xml:id="TAca84-d1e2529-d1e222"> Sed contra est quod dicitur I Cor. XV, <quote xml:id="TAca84-d1e2529-Qd1e224">Christus resurrexit a mortuis primitiae dormientium</quote>, Glossa, <quote xml:id="TAca84-d1e2529-Qd1e226">quia prius tempore et dignitate surrexit</quote>.</p>
               <p xml:id="TAca84-d1e2529-d1e230"> Respondeo dicendum quod resurrectio est reparatio a morte in vitam. Dupliciter autem aliquis eripitur a morte. Uno modo, solum a morte in actu, ut scilicet aliquis vivere incipiat qualitercumque postquam mortuus fuerat. Alio modo, ut aliquis liberetur non solum a morte, sed etiam a necessitate et, quod plus est, a possibilitate moriendi. Et haec est vera et perfecta resurrectio. Quia quandiu aliquis vivit subiectus necessitati moriendi, quodammodo mors ei dominatur, secundum illud Rom. VIII, <quote xml:id="TAca84-d1e2529-Qd1e232">corpus quidem mortuum est propter peccatum</quote>. Illud etiam quod possibile est esse, secundum quid dicitur esse, idest potentialiter. Et sic patet quod illa resurrectio qua quis eripitur solum ab actuali morte, est resurrectio imperfecta. Loquendo ergo de resurrectione perfecta, Christus est primus resurgentium, quia ipse resurgendo primo pervenit ad vitam penitus immortalem; secundum illud Rom. VI, <quote xml:id="TAca84-d1e2529-Qd1e234">Christus, resurgens ex mortuis, iam non moritur</quote>. Sed resurrectione imperfecta quidam alii surrexerunt ante Christum, ad praemonstrandum quasi in quodam signo resurrectionem ipsius.</p>
               <p xml:id="TAca84-d1e2529-d1e237"> Et sic patet responsio ad primum. Quia et illi qui suscitati sunt in veteri testamento, et illi qui suscitati sunt a Christo, sic redierunt ad vitam ut iterum morerentur.</p>
               <p xml:id="TAca84-d1e2529-d1e239"> Ad secundum dicendum quod de illis qui resurrexerunt cum Christo, duplex est opinio. Quidam enim asserunt quod redierunt ad vitam tanquam non iterum morituri, quoniam maius illis esset tormentum si iterum morerentur, quam si non resurgerent. Et secundum hoc, intelligendum erit, sicut Hieronymus dicit, super Matth., <quote xml:id="TAca84-d1e2529-Qd1e241">quod non ante resurrexerunt quam resurgeret dominus</quote>. Unde et Evangelista dicit quod, <quote xml:id="TAca84-d1e2529-Qd1e243">exeuntes de monumentis post resurrectionem eius, venerunt in sanctam civitatem et apparuerunt multis</quote>. Sed Augustinus, in epistola ad Evodium, hanc opinionem commemorans, dicit, <quote xml:id="TAca84-d1e2529-Qd1e245">scio quibusdam videri morte domini Christi iam talem resurrectionem praestitam iustis, qualis nobis in fine promittitur quod si non iterum, repositis corporibus, dormierunt, videndum est quomodo intelligatur Christus primogenitus a mortuis, si eum in illam resurrectionem tot praecesserunt. Quod si respondetur hoc dictum esse per anticipationem, ut monumenta illo terrae motu aperta intelligantur cum Christus in cruce penderet, resurrexisse autem iustorum corpora non tunc, sed cum ille prior resurrexisset, sed adhuc restat quod moveat quomodo Petrus non de David sed de Christo asseruit fuisse praedictum carnem eius non vidisse corruptionem, scilicet per hoc quod apud eos erat monumentum David; et sic illos non convincebat, si corpus David ibi iam non erat; quia, etsi ante in recenti sua morte resurrexisset, nec caro eius vidisset corruptionem, posset monumentum illud manere. Durum autem videtur ut David non fuerit in illa resurrectione iustorum, si eis iam aeterna donata est, cuius Christus ex semine commendatur. Periclitabitur etiam illud quod ad Hebraeos de iustis antiquis dicitur, ne sine nobis perficerentur, si iam in illa resurrectionis incorruptione constituti sunt quae nobis perficiendis in fine promittitur</quote>. Sic ergo Augustinus sentire videtur quod resurrexerint iterum morituri. Ad quod etiam videtur pertinere quod Hieronymus dicit, super Matth., quod, <quote xml:id="TAca84-d1e2529-Qd1e247">sicut Lazarus resurrexit, sic et multa corpora sanctorum resurrexerunt, ut dominum ostenderent resurgentem</quote>. Quamvis hoc in sermone de assumptione sub dubio relinquat. Rationes tamen Augustini multo efficaciores videntur.</p>
               <p xml:id="TAca84-d1e2529-d1e250"> Ad tertium dicendum quod, sicut ea quae praecesserunt Christi adventum, fuerunt praeparatoria ad Christum, ita gratia est dispositio ad gloriam. Et ideo ea quae sunt gloriae, sive quantum ad animam, sicut perfecta Dei fruitio, sive quantum ad corpus, sicut resurrectio gloriosa, prius tempore debuit esse in Christo, sicut in auctore gloriae. Gratiam vero conveniebat prius esse in his quae ordinabantur ad Christum.</p>
            </div>
            <div xml:id="TAca84-d1e2529-Dd1e254">
               <head xml:id="TAca84-d1e2529-Hd1e256">Articulus 4</head>
               <p xml:id="TAca84-d1e2529-d1e258"> Ad quartum sic proceditur. Videtur quod Christus non fuerit causa suae resurrectionis. Quicumque enim suscitatur ab alio, non est suae resurrectionis causa. Sed Christus est suscitatus ab alio, secundum illud Act. II, <quote xml:id="TAca84-d1e2529-Qd1e260">quem Deus suscitavit, solutis doloribus Inferni</quote>; et Rom. VIII, <quote xml:id="TAca84-d1e2529-Qd1e262">qui suscitavit Iesum Christum a mortuis, vivificabit et mortalia corpora nostra</quote>, et cetera. Ergo Christus non est causa suae resurrectionis.</p>
               <p xml:id="TAca84-d1e2529-d1e265"> Praeterea, nullus dicitur mereri, vel ab alio petit, aliquid cuius ipse est causa. Sed Christus sua passione meruit resurrectionem, sicut Augustinus dicit, super Ioan., quod <quote xml:id="TAca84-d1e2529-Qd1e267">humilitas passionis meritum est gloriae resurrectionis. Ipse etiam petit a patre se resuscitari</quote>, secundum illud Psalmi, <quote xml:id="TAca84-d1e2529-Qd1e269">tu autem, domine, miserere mei et resuscita me</quote>. Ergo Christus non fuit causa suae resurrectionis.</p>
               <p xml:id="TAca84-d1e2529-d1e272"> Praeterea, sicut Damascenus probat, in IV libro, resurrectio non est animae, sed corporis, quod per mortem cadit. Corpus autem non potuit sibi animam unire, quae est eo nobilior. Ergo id quod resurrexit in Christo, non potuit esse causa suae resurrectionis.</p>
               <p xml:id="TAca84-d1e2529-d1e274"> Sed contra est quod dominus dicit, Ioan. X, <quote xml:id="TAca84-d1e2529-Qd1e276">nemo tollit animam meam a me, sed ego pono eam et iterum sumo eam</quote>. Sed nihil est aliud resurgere quam iterato animam sumere. Ergo videtur quod Christus propria virtute resurrexit.</p>
               <p xml:id="TAca84-d1e2529-d1e280"> Respondeo dicendum quod, sicut supra dictum est, per mortem non fuit separata divinitas nec ab anima Christi, nec ab eius carne. Potest igitur tam anima Christi mortui, quam eius caro, considerari dupliciter, uno modo, ratione divinitatis; alio modo, ratione ipsius naturae creatae. Secundum igitur unitae divinitatis virtutem, et corpus resumpsit animam, quam deposuerat; et anima resumpsit corpus, quod dimiserat. Et hoc est quod de Christo dicitur II Cor. ult., quod, <quote xml:id="TAca84-d1e2529-Qd1e282">etsi crucifixus est ex infirmitate nostra, sed vivit ex virtute Dei</quote>. Si autem consideremus corpus et animam Christi mortui secundum virtutem naturae creatae, sic non potuerunt sibi invicem reuniri, sed oportuit Christum resuscitari a Deo.</p>
               <p xml:id="TAca84-d1e2529-d1e285"> Ad primum ergo dicendum quod eadem est divina virtus et operatio patris et filii. Unde haec duo sese consequuntur, quod Christus sit suscitatus divina virtute patris, et sui ipsius.</p>
               <p xml:id="TAca84-d1e2529-d1e287"> Ad secundum dicendum quod Christus orando petiit et meruit suam resurrectionem, inquantum homo, non autem inquantum Deus.</p>
               <p xml:id="TAca84-d1e2529-d1e289"> Ad tertium dicendum quod corpus secundum naturam creatam non est potentius anima Christi, est tamen ea potentius secundum virtutem divinam. Quae etiam rursus, secundum divinitatem unitam, est potentior corpore secundum naturam creatam. Et ideo secundum virtutem divinam corpus et anima mutuo se resumpserunt, non autem secundum virtutem naturae creatae.</p>
            </div>
         </div>
      </body>
   </text>
</TEI>