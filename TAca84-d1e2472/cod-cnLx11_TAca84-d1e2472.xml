<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 42</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 42</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2472"><!-- p3-q42 -->
            <head xml:id="TAca84-d1e2472-Hd1e97">Quaestio 42</head>
            <div xml:id="TAca84-d1e2472-Dd1e99">
               <head xml:id="TAca84-d1e2472-Hd1e101">Prooemium</head>
               <p xml:id="TAca84-d1e2472-d1e103"> Deinde considerandum est de doctrina Christi. Et circa hoc quaeruntur quatuor. Primo, utrum Christus debuerit praedicare solum Iudaeis, vel etiam gentibus. Secundo, utrum in sua praedicatione debuerit turbationes Iudaeorum vitare. Tertio, utrum debuerit praedicare publice, vel occulte. Quarto, utrum solum debuerit docere verbo, vel etiam scripto. De tempore autem quo docere incoepit, supra dictum est, cum de Baptismo eius ageretur.</p>
            </div>
            <div xml:id="TAca84-d1e2472-Dd1e106">
               <head xml:id="TAca84-d1e2472-Hd1e108">Articulus 1</head>
               <p xml:id="TAca84-d1e2472-d1e110"> Ad primum sic proceditur. Videtur quod Christus non solum Iudaeis, sed etiam gentibus debuerit praedicare. Dicitur enim Isaiae XLIX, <quote xml:id="TAca84-d1e2472-Qd1e112">parum est ut sis mihi servus ad suscitandas tribus Israel et faeces Iacob convertendas, dedi te in lucem gentium, ut sis salus mea usque ad extrema terrae</quote>. Sed lumen et salutem Christus praebuit per suam doctrinam. Ergo videtur parum fuisse si solum Iudaeis, et non gentibus praedicavit.</p>
               <p xml:id="TAca84-d1e2472-d1e115"> Praeterea, sicut dicitur Matth. VII, <quote xml:id="TAca84-d1e2472-Qd1e117">erat docens eos sicut potestatem habens</quote>. Sed maior potestas doctrinae ostenditur in instructione illorum qui penitus nihil audierunt, quales erant gentiles, unde apostolus dicit, Rom. XV, <quote xml:id="TAca84-d1e2472-Qd1e119">sic praedicavi Evangelium, non ubi nominatus est Christus, ne super alienum fundamentum aedificarem</quote>. Ergo multo magis Christus praedicare debuit gentilibus quam Iudaeis.</p>
               <p xml:id="TAca84-d1e2472-d1e122"> Praeterea, utilior est instructio multorum quam unius. Sed Christus aliquos gentilium instruxit, sicut mulierem Samaritanam, Ioan. IV, et Chananaeam, Matth. XV. Ergo videtur quod, multo fortius, Christus debuerit multitudini gentium praedicare.</p>
               <p xml:id="TAca84-d1e2472-d1e124"> Sed contra est quod dominus dicit, Matth. XV, <quote xml:id="TAca84-d1e2472-Qd1e126">non sum missus nisi ad oves quae perierunt domus Israel</quote>. Sed Rom. X dicitur, <quote xml:id="TAca84-d1e2472-Qd1e128">quomodo praedicabunt nisi mittantur?</quote> Ergo Christus non debuit praedicare gentibus.</p>
               <p xml:id="TAca84-d1e2472-d1e132"> Respondeo dicendum quod conveniens fuit praedicationem Christi, tam per ipsum quam per apostolos, a principio solis Iudaeis exhiberi. Primo quidem, ut ostenderet per suum adventum impleri promissiones antiquitus factas Iudaeis, non autem gentilibus. Unde apostolus dicit, Rom. XV, <quote xml:id="TAca84-d1e2472-Qd1e134">dico Christum ministrum fuisse circumcisionis</quote>, idest apostolum et praedicatorem Iudaeorum, <quote xml:id="TAca84-d1e2472-Qd1e136">propter veritatem Dei, ad confirmandas promissiones patrum</quote>. Secundo, ut eius adventus ostenderetur esse a Deo. Quae enim a Deo sunt, ordinata sunt, ut dicitur Rom. XIII. Hoc autem debitus ordo exigebat, ut Iudaeis, qui Deo erant propinquiores per fidem et cultum unius Dei, prius quidem doctrina Christi proponeretur, et per eos transmitteretur ad gentes, sicut etiam et in caelesti hierarchia per superiores Angelos ad inferiores divinae illuminationes deveniunt. Unde super illud Matth. XV, <quote xml:id="TAca84-d1e2472-Qd1e138">non sum missus nisi ad oves quae perierunt domus Israel</quote>, dicit Hieronymus, <quote xml:id="TAca84-d1e2472-Qd1e140">non hoc dicit quin ad gentes missus sit, sed quod primum ad Israel missus est</quote>. Unde et Isaiae ult. dicitur, mittam ex eis qui salvati fuerint, scilicet ex Iudaeis, ad gentes, et annuntiabunt gloriam meam gentibus. Tertio, ut Iudaeis auferret calumniandi materiam. Unde super illud Matth. X, <quote xml:id="TAca84-d1e2472-Qd1e142">in viam gentium ne abieritis</quote>, dicit Hieronymus, <quote xml:id="TAca84-d1e2472-Qd1e145">oportebat primum adventum Christi nuntiari Iudaeis, ne iustam haberent excusationem, dicentes ideo se dominum reiecisse, quia ad gentes et Samaritanos apostolos miserit</quote>. Quarto, quia Christus per crucis victoriam meruit potestatem et dominium super gentes. Unde dicitur Apoc. II, <quote xml:id="TAca84-d1e2472-Qd1e147">qui vicerit, dabo ei potestatem super gentes, sicut et ego accepi a patre meo</quote>. Et Philipp. II, quod, quia <quote xml:id="TAca84-d1e2472-Qd1e149">factus est obediens usque ad mortem crucis, Deus exaltavit illum, ut in nomine Iesu omne genu flectatur, et omnis lingua ei confiteatur</quote>. Et ideo ante passionem suam noluit gentibus praedicari suam doctrinam, sed post passionem suam dixit discipulis, Matth. ult., euntes, docete omnes gentes. Propter quod, ut legitur Ioan. XII, cum, imminente passione, quidam gentiles vellent videre Iesum, respondit, <quote xml:id="TAca84-d1e2472-Qd1e151">nisi granum frumenti cadens in terram mortuum fuerit, ipsum solum manet, si autem mortuum fuerit, multum fructum affert</quote>. Et, sicut Augustinus dicit ibidem, <quote xml:id="TAca84-d1e2472-Qd1e153">se dicebat granum mortificandum in infidelitate Iudaeorum, multiplicandum in fide populorum</quote>.</p>
               <p xml:id="TAca84-d1e2472-d1e156"> Ad primum ergo dicendum quod Christus fuit in lumen et salutem gentium per discipulos suos, quos ad praedicandum gentibus misit.</p>
               <p xml:id="TAca84-d1e2472-d1e158"> Ad secundum dicendum quod non est minoris potestatis, sed maioris, facere aliquid per alios, quam per seipsum. Et ideo in hoc maxime potestas divina in Christo monstrata est, quod discipulis suis tantam virtutem contulit in docendo, ut gentes, quae nihil de Christo audierant, converterent ad ipsum. Potestas autem Christi in docendo attenditur et quantum ad miracula, per quae doctrinam suam confirmabat; et quantum ad efficaciam persuadendi; et quantum ad auctoritatem loquentis, quia loquebatur quasi dominium habens super legem, cum diceret, ego autem dico vobis; et etiam quantum ad virtutem rectitudinis quam in sua conversatione monstrabat, sine peccato vivendo.</p>
               <p xml:id="TAca84-d1e2472-d1e160"> Ad tertium dicendum quod, sicut Christus non debuit a principio indifferenter gentilibus suam doctrinam communicare, ut Iudaeis tanquam primogenito populo deditus observaretur; ita etiam non debuit gentiles omnino repellere, ne spes salutis eis praecluderetur. Et propter hoc aliqui gentilium particulariter sunt admissi, propter excellentiam fidei et devotionis eorum.</p>
            </div>
            <div xml:id="TAca84-d1e2472-Dd1e163">
               <head xml:id="TAca84-d1e2472-Hd1e165">Articulus 2</head>
               <p xml:id="TAca84-d1e2472-d1e167"> Ad secundum sic proceditur. Videtur quod Christus debuerit Iudaeis sine eorum offensione praedicare. Quia, ut Augustinus dicit, in libro de agone Christiano, <quote xml:id="TAca84-d1e2472-Qd1e169">in homine Iesu Christo se nobis ad exemplum vitae praebuit filius Dei</quote>. Sed nos debemus vitare offensionem, non solum fidelium, sed etiam infidelium, secundum illud I Cor. X, <quote xml:id="TAca84-d1e2472-Qd1e171">sine offensione estote Iudaeis et gentibus et Ecclesiae Dei</quote>. Ergo videtur quod etiam Christus in sua doctrina offensionem Iudaeorum vitare debuerit.</p>
               <p xml:id="TAca84-d1e2472-d1e174"> Praeterea, nullus sapiens debet facere unde effectum sui operis impediat. Sed per hoc quod sua doctrina Christus Iudaeos turbavit, impediebatur effectus doctrinae eius, dicitur enim Luc. XI, quod, cum dominus Pharisaeos et Scribas reprehenderet, <quote xml:id="TAca84-d1e2472-Qd1e176">coeperunt graviter insistere, et os eius opprimere de multis, insidiantes ei et quaerentes aliquid capere ex ore eius ut accusarent eum</quote>. Non ergo videtur conveniens fuisse quod eos in sua doctrina offenderet.</p>
               <p xml:id="TAca84-d1e2472-d1e179"> Praeterea, apostolus dicit, I Tim. V, <quote xml:id="TAca84-d1e2472-Qd1e181">seniorem ne increpaveris, sed obsecra ut patrem</quote>. Sed sacerdotes et principes Iudaeorum erant illius populi seniores. Ergo videtur quod non fuerint duris increpationibus arguendi.</p>
               <p xml:id="TAca84-d1e2472-d1e184"> Sed contra est quod Isaiae VIII fuerat prophetatum quod Christus esset <quote xml:id="TAca84-d1e2472-Qd1e186">in lapidem offensionis et petram scandali duabus dominus Israel</quote>.</p>
               <p xml:id="TAca84-d1e2472-d1e190"> Respondeo dicendum quod salus multitudinis est praeferenda paci quorumcumque singularium hominum. Et ideo, quando aliqui sua perversitate multitudinis salutem impediunt, non est timenda eorum offensio a praedicatore vel doctore, ad hoc quod multitudinis saluti provideat. Scribae autem et Pharisaei et principes Iudaeorum sui malitia plurimum impediebant populi salutem, tum quia repugnabant Christi doctrinae, per quam solam poterat esse salus; tum etiam quia pravis suis moribus vitam populi corrumpebant. Et ideo dominus, non obstante offensione eorum, publice veritatem docebat, quam illi odiebant, et eorum vitia arguebat. Et ideo dicitur, Matth. XV, quod, discipulis domino dicentibus, <quote xml:id="TAca84-d1e2472-Qd1e192">scis quia Iudaei, audito hoc verbo, scandalizati sunt?</quote> Respondit, sinite illos. Caeci sunt duces caecorum. <quote xml:id="TAca84-d1e2472-Qd1e194">Si caecus caeco ducatum praestet, ambo in foveam cadunt</quote>.</p>
               <p xml:id="TAca84-d1e2472-d1e197"> Ad primum ergo dicendum quod homo sic debet esse sine offensione omnibus ut nulli det suo facto vel dicto minus recto occasionem ruinae. <quote xml:id="TAca84-d1e2472-Qd1e199">Si tamen de veritate scandalum oritur, magis est sustinendum scandalum quam veritas relinquatur</quote>, ut Gregorius dicit.</p>
               <p xml:id="TAca84-d1e2472-d1e202"> Ad secundum dicendum quod per hoc quod Christus publice Scribas et Pharisaeos arguebat, non impedivit, sed magis promovit effectum suae doctrinae. Quia cum eorum vitia populo innotescebant, minus avertebatur a Christo propter verba Scribarum et Pharisaeorum, qui semper doctrinae Christi obsistebant.</p>
               <p xml:id="TAca84-d1e2472-d1e204"> Ad tertium dicendum quod illud verbum apostoli est intelligendum de illis senioribus qui non solum aetate vel auctoritate, sed etiam honestate sunt senes, secundum illud Num. XI, <quote xml:id="TAca84-d1e2472-Qd1e206">congrega mihi septuaginta viros de senioribus Israel, quos tu nosti quod senes populi sint</quote>. Si autem auctoritatem senectutis in instrumentum malitiae vertant publice peccando, sunt manifeste et acriter arguendi, sicut et Daniel dixit, Dan. XIII, <quote xml:id="TAca84-d1e2472-Qd1e208">inveterate dierum malorum,</quote> et cetera.</p>
            </div>
            <div xml:id="TAca84-d1e2472-Dd1e212">
               <head xml:id="TAca84-d1e2472-Hd1e214">Articulus 3</head>
               <p xml:id="TAca84-d1e2472-d1e216"> Ad tertium sic proceditur. Videtur quod Christus non omnia publice docere debuit. Legitur enim multa seorsum discipulis dixisse, sicut patet in sermone caenae. Unde et Matth. X dixit, <quote xml:id="TAca84-d1e2472-Qd1e218">quod in aure audistis in cubilibus, praedicabitur in tectis</quote>. Non ergo omnia publice docuit.</p>
               <p xml:id="TAca84-d1e2472-d1e221"> Praeterea, profunda sapientiae non sunt nisi perfectis exponenda, secundum illud I Cor. II, <quote xml:id="TAca84-d1e2472-Qd1e223">sapientiam loquimur inter perfectos</quote>. Sed doctrina Christi continebat profundissimam sapientiam. Non ergo erat imperfectae multitudini communicanda.</p>
               <p xml:id="TAca84-d1e2472-d1e226"> Praeterea, idem est veritatem aliquam occultare silentio, et obscuritate verborum. Sed Christus veritatem quam praedicabat, occultabat turbis obscuritate verborum, <quote xml:id="TAca84-d1e2472-Qd1e228">quia sine parabolis non loquebatur ad eos</quote>, ut dicitur Matth. XIII. Ergo pari ratione poterat occultari silentio.</p>
               <p xml:id="TAca84-d1e2472-d1e231"> Sed contra est quod ipse dicit, Ioan. XVIII, <quote xml:id="TAca84-d1e2472-Qd1e233">in occulto locutus sum nihil</quote>.</p>
               <p xml:id="TAca84-d1e2472-d1e237"> Respondeo dicendum quod doctrina alicuius potest esse in occulto tripliciter. Uno modo, quantum ad intentionem docentis, qui intendit suam doctrinam non manifestare multis, sed magis occultare. Quod quidem contingit dupliciter. Quandoque ex invidia docentis, qui vult per suam scientiam excellere, et ideo scientiam suam non vult aliis communicare. Quod in Christo locum non habuit, ex cuius persona dicitur, Sap. VII, <quote xml:id="TAca84-d1e2472-Qd1e239">quam sine fictione didici, et sine invidia communico, et honestatem illius non abscondo</quote>. Quandoque vero hoc contingit propter inhonestatem eorum quae docentur, sicut Augustinus dicit, super Ioan., quod quaedam sunt mala <quote xml:id="TAca84-d1e2472-Qd1e241">quae portare non potest qualiscumque pudor humanus</quote>. Unde de doctrina haereticorum dicitur, Prov. IX, aquae furtivae dulciores sunt. Doctrina autem Christi non est neque de errore neque de immunditia. Et ideo dominus dicit, Marci IV, nunquid venit lucerna, idest vera et honesta doctrina, ut sub modio ponatur? Alio modo aliqua doctrina est in occulto, quia paucis proponitur. Et sic etiam Christus nihil docuit in occulto, quia omnem doctrinam suam vel turbae toti proposuit, vel omnibus suis discipulis in communi. Unde Augustinus dicit, super Ioan., <quote xml:id="TAca84-d1e2472-Qd1e243">quis in occulto loquitur, cum coram tot hominibus loquitur? Praesertim si hoc loquitur paucis, quod per eos velit innotescere multis?</quote> Tertio modo aliqua doctrina est in occulto, quantum ad modum docendi. Et sic Christus quaedam turbis loquebatur in occulto, parabolis utens ad annuntianda spiritualia mysteria, ad quae capienda non erant idonei vel digni. Et tamen melius erat eis vel sic, sub tegumento parabolarum, spiritualium doctrinam audire, quam omnino ea privari. Harum tamen parabolarum apertam et nudam veritatem dominus discipulis exponebat, per quos deveniret ad alios, qui essent idonei, secundum illud II Tim. II, <quote xml:id="TAca84-d1e2472-Qd1e245">quae audisti a me per multos testes, haec commenda fidelibus hominibus, qui idonei erunt et alios docere</quote>. Et hoc significatum est Num. IV, ubi mandatur quod filii Aaron involverent vasa sanctuarii, quae Levitae involuta portarent.</p>
               <p xml:id="TAca84-d1e2472-d1e248"> Ad primum ergo dicendum quod, sicut Hilarius dicit, super Matth., exponens illud verbum inductum, <quote xml:id="TAca84-d1e2472-Qd1e250">non legimus dominum solitum fuisse noctibus sermocinari, et doctrinam in tenebris tradidisse, sed hoc dicit, quia omnis sermo eius carnalibus tenebrae sunt, et verbum eius infidelibus nox est. Itaque quod ab eo dictum est, inter infideles cum libertate fidei et confessionis est loquendum</quote>. Vel, secundum Hieronymum, comparative loquitur, quia videlicet erudiebat eos in parvo Iudaeae loco, respectu totius mundi, in quo erat per apostolorum praedicationem doctrina Christi publicanda.</p>
               <p xml:id="TAca84-d1e2472-d1e253"> Ad secundum dicendum quod dominus non omnia profunda suae sapientiae sua doctrina manifestavit, non solum turbis, sed nec etiam discipulis, quibus dixit, Ioan. XVI, <quote xml:id="TAca84-d1e2472-Qd1e255">adhuc habeo vobis multa dicere, quae non potestis portare modo</quote>. Sed tamen quaecumque dignum duxit aliis tradere de sua sapientia, non in occulto, sed palam proposuit, licet non ab omnibus intelligeretur. Unde Augustinus dicit, super Ioan., <quote xml:id="TAca84-d1e2472-Qd1e257">intelligendum est ita dixisse dominum, palam locutus sum mundo, ac si dixisset, multi me audierunt. Et rursus non erat palam, quia non intelligebant</quote>.</p>
               <p xml:id="TAca84-d1e2472-d1e260"> Ad tertium dicendum quod turbis dominus in parabolis loquebatur, sicut dictum est, quia non erant digni nec idonei nudam veritatem accipere, quam discipulis exponebat. Quod autem dicitur quod sine parabolis non loquebatur eis, secundum Chrysostomum intelligendum est quantum ad illum sermonem, quamvis alias et sine parabolis multa turbis locutus fuerit. Vel, secundum Augustinum, in libro de quaest. Evang., <quote xml:id="TAca84-d1e2472-Qd1e262">hoc dicitur, non quia nihil proprie locutus est, sed quia nullum fere sermonem explicavit ubi non per parabolam aliquid significaverit, quamvis in eo aliqua proprie dixerit</quote>.</p>
            </div>
            <div xml:id="TAca84-d1e2472-Dd1e267">
               <head xml:id="TAca84-d1e2472-Hd1e269">Articulus 4</head>
               <p xml:id="TAca84-d1e2472-d1e271"> Ad quartum sic proceditur. Videtur quod Christus doctrinam suam debuerit scripto tradere. Scriptura enim inventa est ad hoc quod doctrina commendetur memoriae in futurum. Sed doctrina Christi duratura erat in aeternum, secundum illud Luc. XXI, <quote xml:id="TAca84-d1e2472-Qd1e273">caelum et terra transibunt, verba autem mea non transibunt</quote>. Ergo videtur quod Christus doctrinam suam debuerit scripto mandare.</p>
               <p xml:id="TAca84-d1e2472-d1e276"> Praeterea, lex vetus in figura Christi praecessit, secundum illud Heb. X, <quote xml:id="TAca84-d1e2472-Qd1e278">umbram habet lex futurorum bonorum</quote>. Sed lex vetus a Deo fuit descripta, secundum illud Exod. XXIV, <quote xml:id="TAca84-d1e2472-Qd1e280">dabo tibi duas tabulas lapideas, et legem ac mandata quae scripsi</quote>. Ergo videtur quod etiam Christus doctrinam suam scribere debuerit.</p>
               <p xml:id="TAca84-d1e2472-d1e283"> Praeterea, ad Christum, qui venerat <quote xml:id="TAca84-d1e2472-Qd1e285">illuminare his qui in tenebris et in umbra mortis sedent</quote>, ut dicitur Luc. I, pertinebat erroris occasionem excludere, et viam fidei aperire. Sed hoc fecisset doctrinam suam scribendo, dicit enim Augustinus, in I de Consens. Evang., quod <quote xml:id="TAca84-d1e2472-Qd1e287">solet nonnullos movere cur ipse dominus nihil scripserit, ut aliis de illo scribentibus necesse sit credere. Hoc enim illi vel maxime Pagani quaerunt qui Christum culpare aut blasphemare non audent, eique tribuunt excellentissimam sapientiam, sed tamen tanquam homini. Discipulos vero eius dicunt magistro suo amplius tribuisse quam erat, ut eum filium Dei dicerent, et verbum Dei, per quod facta sunt omnia</quote>. Et postea subdit, <quote xml:id="TAca84-d1e2472-Qd1e289">videntur parati fuisse hoc de illo credere quod de se ipse scripsisset, non quod alii de illo pro suo arbitrio praedicassent</quote>. Ergo videtur quod Christus ipse doctrinam suam scripto tradere debuerit.</p>
               <p xml:id="TAca84-d1e2472-d1e292"> Sed contra est quod nulli libri ab eo scripti habentur in canone Scripturae.</p>
               <p xml:id="TAca84-d1e2472-d1e295"> Respondeo dicendum conveniens fuisse Christum doctrinam suam non scripsisse. Primo quidem, propter dignitatem ipsius. Excellentiori enim doctori excellentior modus doctrinae debetur. Et ideo Christo, tanquam excellentissimo doctori, hic modus competebat, ut doctrinam suam auditorum cordibus imprimeret. Propter quod dicitur Matth. VII, quod <quote xml:id="TAca84-d1e2472-Qd1e297">erat docens eos sicut potestatem habens</quote>. Unde etiam apud gentiles Pythagoras et Socrates, qui fuerunt excellentissimi doctores, nihil scribere voluerunt. Scripta enim ordinantur ad impressionem doctrinae in cordibus auditorum sicut ad finem. Secundo, propter excellentiam doctrinae Christi, quae litteris comprehendi non potest, secundum illud Ioan. ult., <quote xml:id="TAca84-d1e2472-Qd1e299">sunt et alia multa quae fecit Iesus, quae si scribantur per singula, nec ipsum arbitror mundum capere eos qui scribendi sunt libros</quote>. Quos, sicut Augustinus dicit, <quote xml:id="TAca84-d1e2472-Qd1e301">non spatio locorum credendum est mundum capere non posse, sed capacitate legentium comprehendi non posse</quote>. Si autem Christus scripto suam doctrinam mandasset, nihil altius de eius doctrina homines existimarent quam quod Scriptura contineret. Tertio, ut ordine quodam ab ipso doctrina ad omnes perveniret, dum ipse scilicet discipulos suos immediate docuit, qui postmodum alios verbo et scripto docuerunt. Si autem ipsemet scripsisset, eius doctrina immediate ad omnes pervenisset. Unde et de sapientia dicitur, Prov. IX, quod misit ancillas suas vocare ad arcem. Sciendum tamen est, sicut Augustinus dicit, in I de Consens. Evang., aliquos gentiles existimasse Christum quosdam libros scripsisse continentes quaedam magica, quibus miracula faciebat, quae disciplina Christiana condemnat. <quote xml:id="TAca84-d1e2472-Qd1e303">Et tamen illi qui Christi libros tales se legisse affirmant, nulla talia faciunt qualia illum de libris talibus fecisse mirantur. Divino etiam iudicio sic errant ut eosdem libros ad Petrum et Paulum dicant tanquam epistolari titulo praenotatos, eo quod in pluribus locis simul eos cum Christo pictos viderunt. Nec mirum si a pingentibus fingentes decepti sunt. Toto enim tempore quo Christus in carne mortali cum suis discipulis vixit, nondum erat Paulus discipulus eius</quote>.</p>
               <p xml:id="TAca84-d1e2472-d1e306"> Ad primum ergo dicendum quod, sicut Augustinus dicit, in eodem libro, <quote xml:id="TAca84-d1e2472-Qd1e308">omnibus discipulis suis tanquam membris sui corporis Christus caput est. Itaque, cum illi scripserunt quae ille ostendit et dixit, nequaquam dicendum est quod ipse non scripserit. Quandoquidem membra eius id operata sunt quod, dictante capite, cognoverunt. Quidquid enim ille de suis factis et dictis nos legere voluit, hoc scribendum illis tanquam suis manibus imperavit</quote>.</p>
               <p xml:id="TAca84-d1e2472-d1e311"> Ad secundum dicendum quod, quia lex vetus in sensibilibus figuris dabatur, ideo etiam convenienter sensibilibus signis scripta fuit. Sed doctrina Christi, quae est lex spiritus vitae, scribi debuit, <quote xml:id="TAca84-d1e2472-Qd1e313">non atramento, sed spiritu Dei vivi, non in tabulis lapideis, sed in tabulis cordis carnalibus</quote>, ut apostolus dicit, II Cor. III.</p>
               <p xml:id="TAca84-d1e2472-d1e316"> Ad tertium dicendum quod illi qui Scripturae apostolorum de Christo credere nolunt, nec ipsi Christo scribenti credidissent, de quo opinabantur quod magicis artibus fecisset miracula.</p>
            </div>
         </div>
      </body>
   </text>
</TEI>