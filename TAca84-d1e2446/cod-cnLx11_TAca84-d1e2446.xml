<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 37</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 37</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2446"><!-- p3-q37 -->
            <head xml:id="TAca84-d1e2446-Hd1e97">Quaestio 37</head>
            <div xml:id="TAca84-d1e2446-Dd1e99">
               <head xml:id="TAca84-d1e2446-Hd1e101">Prooemium</head>
               <p xml:id="TAca84-d1e2446-d1e103"> Deinde considerandum est de circumcisione Christi. Et quia circumcisio est quaedam professio legis observandae, secundum illud Galat. V, <quote xml:id="TAca84-d1e2446-Qd1e105">testificor omni homini circumcidenti se, quoniam debitor est universae legis faciendae</quote>, simul cum hoc quaerendum est de aliis legalibus circa puerum Christum observatis. Unde quaeruntur quatuor. Primo, de eius circumcisione. Secundo, de nominis impositione. Tertio, de eius oblatione. Quarto, de matris purgatione.</p>
            </div>
            <div xml:id="TAca84-d1e2446-Dd1e109">
               <head xml:id="TAca84-d1e2446-Hd1e111">Articulus 1</head>
               <p xml:id="TAca84-d1e2446-d1e113"> Ad primum sic proceditur. Videtur quod Christus non debuerit circumcidi. Veniente enim veritate, cessat figura. Sed circumcisio fuit Abrahae praecepta in signum foederis quod erat de semine nascituro, ut patet Gen. XVII. Hoc autem foedus fuit in Christi nativitate completum. Ergo circumcisio statim cessare debuit.</p>
               <p xml:id="TAca84-d1e2446-d1e115">
                  <quote xml:id="TAca84-d1e2446-Qd1e117">Praeterea, omnis Christi actio nostra est instructio</quote>, unde dicitur Ioan. XIII, <quote xml:id="TAca84-d1e2446-Qd1e119">exemplum dedi vobis, ut, quemadmodum ego feci vobis, ita et vos faciatis</quote>. Sed nos non debemus circumcidi, secundum illud Galat. V, <quote xml:id="TAca84-d1e2446-Qd1e121">si circumcidimini, Christus vobis nihil proderit</quote>. Ergo videtur quod nec Christus debuit circumcidi.</p>
               <p xml:id="TAca84-d1e2446-d1e124"> Praeterea, circumcisio est ordinata in remedium originalis peccati. Sed Christus non contraxit originale peccatum, ut ex supra dictis patet. Ergo Christus non debuit circumcidi.</p>
               <p xml:id="TAca84-d1e2446-d1e126"> Sed contra est quod dicitur Luc. II, <quote xml:id="TAca84-d1e2446-Qd1e128">postquam consummati sunt dies octo, ut circumcideretur puer</quote>.</p>
               <p xml:id="TAca84-d1e2446-d1e132"> Respondeo dicendum quod pluribus de causis Christus debuit circumcidi. Primo quidem, ut ostendat veritatem carnis humanae, contra Manichaeum, qui dixit eum habuisse corpus phantasticum; et contra Apollinarium, qui dixit corpus Christi esse divinitati consubstantiale; et contra Valentinum, qui dixit Christum corpus de caelo attulisse. Secundo, ut approbaret circumcisionem, quam olim Deus instituerat. Tertio, ut comprobaret se esse de genere Abrahae, qui circumcisionis mandatum acceperat in signum fidei quam de ipso habuerat. Quarto, ut Iudaeis excusationem tolleret ne eum reciperent, si esset incircumcisus. Quinto, <quote xml:id="TAca84-d1e2446-Qd1e134">ut obedientiae virtutem nobis suo commendaret exemplo</quote>. Unde et octava die circumcisus est, sicut erat in lege praeceptum. <quote xml:id="TAca84-d1e2446-Qd1e136">Sexto, ut qui in similitudinem carnis peccati advenerat, remedium quo caro peccati consueverat mundari, non respueret</quote>. Septimo, ut, legis onus in se sustinens, alios a legis onere liberaret, secundum illud Galat. IV, <quote xml:id="TAca84-d1e2446-Qd1e138">misit Deus filium suum factum sub lege, ut eos qui sub lege erant redimeret</quote>.</p>
               <p xml:id="TAca84-d1e2446-d1e141"> Ad primum ergo dicendum quod circumcisio, per remotionem carnalis pelliculae in membro generationis facta, significabat spoliationem vetustae generationis. A qua quidem vetustate liberamur per passionem Christi. Et ideo veritas huius figurae non fuit plene impleta in Christi nativitate, sed in eius passione, ante quam circumcisio suam virtutem et statum habebat. Et ideo decuit Christum, ante suam passionem, tanquam filium Abrahae, circumcidi.</p>
               <p xml:id="TAca84-d1e2446-d1e143"> Ad secundum dicendum quod Christus circumcisionem suscepit eo tempore quo erat sub praecepto. Et ideo sua actio in hoc est nobis imitanda, ut observemus ea quae sunt nostro tempore in praecepto. Quia <quote xml:id="TAca84-d1e2446-Qd1e145">unicuique negotio est tempus et opportunitas</quote>, ut dicitur Eccle. VIII. Et praeterea, ut Origenes dicit, <quote xml:id="TAca84-d1e2446-Qd1e147">sicut mortui sumus cum illo moriente, et consurreximus Christo resurgenti, ita circumcisi sumus spirituali circumcisione per Christum. Et ideo carnali circumcisione non indigemus</quote>. Et hoc est quod apostolus dicit, Coloss. II, in quo, scilicet Christo, circumcisi estis circumcisione non manu facta <quote xml:id="TAca84-d1e2446-Qd1e149">in exspoliatione corporis carnis, sed in circumcisione domini nostri Iesu Christi</quote>.</p>
               <p xml:id="TAca84-d1e2446-d1e152"> Ad tertium dicendum quod, sicut Christus propria voluntate mortem nostram suscepit, quae est effectus peccati, nullum in se habens peccatum, ut nos a morte liberaret, et spiritualiter nos faceret mori peccato; ita etiam circumcisionem, quae est remedium originalis peccati, suscepit absque hoc quod haberet originale peccatum, ut nos a legis iugo liberaret, et ut in nobis spiritualem circumcisionem efficeret; ut scilicet, suscipiendo figuram, impleret veritatem.</p>
            </div>
            <div xml:id="TAca84-d1e2446-Dd1e155">
               <head xml:id="TAca84-d1e2446-Hd1e157">Articulus 2</head>
               <p xml:id="TAca84-d1e2446-d1e159"> Ad secundum sic proceditur. Videtur quod inconvenienter fuerit Christo nomen impositum. Veritas enim evangelica debet praenuntiationi propheticae respondere. Sed prophetae aliud nomen de Christo praenuntiaverunt, dicitur enim Isaiae VII, <quote xml:id="TAca84-d1e2446-Qd1e161">ecce, virgo concipiet et pariet filium, et vocabitur nomen eius Emmanuel</quote>; et VIII, <quote xml:id="TAca84-d1e2446-Qd1e163">voca nomen eius, accelera, spolia detrahe, festina praedari</quote>; et IX, <quote xml:id="TAca84-d1e2446-Qd1e165">vocabitur nomen eius, admirabilis, consiliarius, Deus, fortis, pater futuri saeculi, princeps pacis</quote>; et Zach. VI dicitur, <quote xml:id="TAca84-d1e2446-Qd1e167">ecce vir, oriens nomen eius</quote>. Ergo inconvenienter vocatum est nomen eius Iesus.</p>
               <p xml:id="TAca84-d1e2446-d1e170"> Praeterea, Isaiae LXII dicitur, <quote xml:id="TAca84-d1e2446-Qd1e172">vocabitur tibi nomen novum, quod os domini nominavit</quote>. Sed hoc nomen Iesus non est nomen novum, sed pluribus fuit in veteri testamento impositum, ut patet etiam ex ipsa genealogia Christi, Luc. III. Ergo videtur quod inconvenienter vocatum est nomen eius Iesus.</p>
               <p xml:id="TAca84-d1e2446-d1e175"> Praeterea, hoc nomen Iesus salutem significat, ut patet per id quod dicitur Matth. I, <quote xml:id="TAca84-d1e2446-Qd1e177" source="http://scta.info/resource/mt1_21@1-17">pariet filium, et vocabis nomen eius Iesum, ipse enim salvum faciet populum suum a peccatis eorum</quote>. Sed salus per Christum non est facta solum in circumcisione, sed etiam in praeputio, ut patet per apostolum, Rom. IV. Inconvenienter ergo hoc nomen fuit Christo impositum in sua circumcisione.</p>
               <p xml:id="TAca84-d1e2446-d1e180"> Sed contra est auctoritas Scripturae, in qua dicitur, Luc. II, quod, <quote xml:id="TAca84-d1e2446-Qd1e182" source="http://scta.info/resource/lc2_21@2-13">postquam consummati sunt dies octo, ut circumcideretur puer, vocatum est nomen eius Iesus</quote>.</p>
               <p xml:id="TAca84-d1e2446-d1e186"> Respondeo dicendum quod nomina debent proprietatibus rerum respondere. Et hoc patet in nominibus generum et specierum, prout dicitur IV Metaphys., <quote xml:id="TAca84-d1e2446-Qd1e188">ratio enim quam significat nomen, est definitio</quote>, quae designat propriam rei naturam. Nomina autem singularium hominum semper imponuntur ab aliqua proprietate eius cui nomen imponitur. Vel a tempore, sicut imponuntur nomina aliquorum sanctorum his qui in eorum festis nascuntur. Vel a cognatione, sicut cum filio imponitur nomen patris, vel alicuius de cognatione eius; sicut propinqui Ioannis Baptistae volebant eum vocare nomine patris sui Zachariam, non autem Ioannem, quia nullus erat in cognatione eius qui vocaretur hoc nomine, ut dicitur Luc. I. Vel etiam ab eventu, sicut Ioseph <quote xml:id="TAca84-d1e2446-Qd1e190">vocavit primogenitum suum Manassen, dicens, oblivisci me fecit Deus omnium laborum meorum</quote>, Gen. XLI. Vel etiam ex aliqua qualitate eius cui nomen imponitur, sicut Gen. XXV dicitur quod, <quote xml:id="TAca84-d1e2446-Qd1e192">quia qui primo egressus est de utero matris, rufus erat, et totus in morem pellis hispidus</quote>, vocatum est nomen eius Esau, quod interpretatur rubeus. Nomina autem quae imponuntur divinitus aliquibus, semper significant aliquod gratuitum donum eis divinitus datum, sicut Gen. XVII dictum est Abrahae, <quote xml:id="TAca84-d1e2446-Qd1e194">appellaberis Abraham, quia patrem multarum gentium constitui te</quote>; et <ref xml:id="TAca84-d1e2446-Rff11aa" corresp="#TAca84-d1e2446-Qd1e196">Matth. XVI dictum est Petro</ref>, <quote xml:id="TAca84-d1e2446-Qd1e196" source="http://scta.info/resource/mt16_18@6-15">tu es Petrus, et super hanc petram aedificabo Ecclesiam meam</quote>. Quia igitur homini Christo hoc munus gratiae collatum erat ut per ipsum omnes salvarentur, ideo convenienter vocatum est nomen eius Iesus, idest salvator, Angelo hoc nomen praenuntiante non solum matri, sed etiam Ioseph, quia erat futurus eius nutritius.</p>
               <p xml:id="TAca84-d1e2446-d1e199"> Ad primum ergo dicendum quod in omnibus illis nominibus quodammodo significatur hoc nomen Iesus, quod est significativum salutis. Nam in hoc quod dicitur Emmanuel, quod interpretatur, nobiscum Deus, designatur causa salutis, quae est unio divinae et humanae naturae in persona filii Dei, per quam factum est ut Deus esset nobiscum. Per hoc autem quod dicitur, <quote xml:id="TAca84-d1e2446-Qd1e201">voca nomen eius, accelera, spolia detrahe</quote>, etc., designatur a quo nos salvaverit, quia a Diabolo, cuius spolia abstulit, secundum illud Coloss. II, <quote xml:id="TAca84-d1e2446-Qd1e203">exspolians principatus et potestates, traduxit confidenter</quote>. In hoc autem quod dicitur, vocabitur nomen eius admirabilis, etc., designatur via et terminus nostrae salutis, inquantum scilicet admirabili divinitatis consilio et virtute, ad haereditatem futuri saeculi perducimur, in quo erit pax perfecta filiorum Dei, sub ipso principe Deo. Quod vero dicitur, ecce vir, oriens nomen eius, ad idem refertur ad quod primum, scilicet ad incarnationis mysterium, secundum quod exortum est in tenebris lumen rectis corde.</p>
               <p xml:id="TAca84-d1e2446-d1e206"> Ad secundum dicendum quod his qui fuerunt ante Christum potuit convenire hoc nomen Iesus secundum aliquam aliam rationem, puta quia aliquam particularem et temporalem salutem attulerunt. Sed secundum rationem spiritualis et universalis salutis, hoc nomen est proprium Christo. Et secundum hoc dicitur esse novum.</p>
               <p xml:id="TAca84-d1e2446-d1e208"> Ad tertium dicendum quod, sicut Gen. XVII legitur, simul Abraham suscepit impositionem nominis a Deo, et circumcisionis mandatum. Et ideo apud Iudaeos consuetum erat ut ipso die circumcisionis nomina pueris imponerentur, quasi ante circumcisionem perfectum esse non habuerint, sicut etiam nunc pueris in Baptismo nomina imponuntur. Unde super illud Proverb. IV, <quote xml:id="TAca84-d1e2446-Qd1e210">ego filius fui patris mei, tenellus et unigenitus coram matre mea</quote>, dicit Glossa, <quote xml:id="TAca84-d1e2446-Qd1e212">quare Salomon se unigenitum coram matre vocat, quem fratrem uterinum praecessisse Scriptura testatur, nisi quia ille mox natus sine nomine, quasi nunquam esset, de vita decessit?</quote> Et ideo Christus, simul cum fuit circumcisus, nominis impositionem accepit.</p>
            </div>
            <div xml:id="TAca84-d1e2446-Dd1e216">
               <head xml:id="TAca84-d1e2446-Hd1e218">Articulus 3</head>
               <p xml:id="TAca84-d1e2446-d1e220"> Ad tertium sic proceditur. Videtur quod inconvenienter fuerit Christus in templo oblatus. Dicitur enim Exod. XIII, <quote xml:id="TAca84-d1e2446-Qd1e222">sanctifica mihi omne primogenitum quod aperit vulvam in filiis Israel</quote>. Sed Christus exivit de clauso virginis utero, et ita matris vulvam non aperuit. Ergo Christus ex hac lege non debuit in templo offerri.</p>
               <p xml:id="TAca84-d1e2446-d1e225"> Praeterea, illud quod est semper praesens alicui, non potest ei praesentari. Sed Christi humanitas semper fuit Deo maxime praesens, utpote ei semper coniuncta in unitate personae. Ergo non oportuit quod coram domino sisteretur.</p>
               <p xml:id="TAca84-d1e2446-d1e227"> Praeterea, Christus est hostia principalis, ad quam omnes hostiae veteris legis referuntur sicut figura ad veritatem. Sed hostiae non debet esse alia hostia. Ergo non fuit conveniens ut pro Christo alia hostia offerretur.</p>
               <p xml:id="TAca84-d1e2446-d1e229"> Praeterea, inter legales hostias praecipue fuit agnus, qui erat iuge sacrificium, ut habetur Num. XXVIII. Unde etiam Christus dicitur agnus, Ioan. I, ecce agnus Dei. Magis ergo fuit conveniens quod pro Christo offerretur agnus quam par turturum vel duo pulli columbarum.</p>
               <p xml:id="TAca84-d1e2446-d1e232"> Sed in contrarium est auctoritas Scripturae, quae hoc factum esse testatur, Luc. II.</p>
               <p xml:id="TAca84-d1e2446-d1e234"> Respondeo dicendum quod, sicut dictum est, Christus voluit sub lege fieri, ut eos qui sub lege erant redimeret, et ut iustificatio legis in suis membris spiritualiter impleretur. De prole autem nata duplex praeceptum in lege traditur. Unum quidem generale quantum ad omnes, ut scilicet, completis diebus purificationis matris, offerretur sacrificium pro filio sive pro filia, ut habetur Levit. XII. Et hoc quidem sacrificium erat et ad expiationem peccati, in quo proles erat concepta et nata, et etiam ad consecrationem quandam ipsius, quia tunc primo praesentabatur in templo. Et ideo aliquid offerebatur in holocaustum, et aliquid pro peccato. Aliud autem praeceptum erat speciale in lege de primogenitis tam in hominibus quam in iumentis, sibi enim dominus deputaverat omne primogenitum in Israel, pro eo quod, ad liberationem populi Israel, percusserat primogenita Aegypti ab homine usque ad pecus, primogenitis filiorum Israel reservatis. Et hoc mandatum ponitur Exod. XIII. In quo etiam praefigurabatur Christus, <quote source="http://scta.info/resource/rom8_29@11-17">qui est primogenitus in multis fratribus</quote>, ut dicitur Rom. VIII. Quia igitur Christus, ex muliere natus, erat primogenitus; et voluit fieri sub lege, haec duo Evangelista Lucas circa eum fuisse observata ostendit. Primo quidem, id quod pertinet ad primogenitos, cum dicit, <quote xml:id="TAca84-d1e2446-Qd1e236">tulerunt illum in Ierusalem, ut sisterent eum domino, sicut scriptum est in lege domini, quia omne masculinum adaperiens vulvam sanctum domino vocabitur</quote>. Secundo, id quod pertinet communiter ad omnes, cum dicit, <quote xml:id="TAca84-d1e2446-Qd1e238">et ut darent hostiam, secundum quod dictum erat in lege domini, par turturum aut duos pullos columbarum</quote>.</p>
               <p xml:id="TAca84-d1e2446-d1e241"> Ad primum ergo dicendum quod, sicut Gregorius Nyssenus dicit, <quote xml:id="TAca84-d1e2446-Qd1e243">illud legis praeceptum in solo incarnato Deo singulariter et ab aliis differenter impleri videtur. Ipse namque solus, ineffabiliter conceptus ac incomprehensibiliter editus, virginalem uterum aperuit, non antea connubio reseratum, servans et post partum inviolabiliter signaculum castitatis</quote>. Unde quod dicit, aperiens vulvam, designat quod nihil antea inde intraverat vel exiverat. Et per hoc etiam specialiter dicitur <quote xml:id="TAca84-d1e2446-Qd1e245">masculinus, quia nihil de femineitate culpae portavit</quote>. Singulariter etiam sanctus, <quote xml:id="TAca84-d1e2446-Qd1e247">qui terrenae contagia corruptelae, immaculati partus novitate, non sensit</quote>.</p>
               <p xml:id="TAca84-d1e2446-d1e250"> Ad secundum dicendum quod, sicut filius Dei <quote xml:id="TAca84-d1e2446-Qd1e252">non propter seipsum factus est homo et circumcisus in carne, sed ut nos per gratiam faceret deos, et ut spiritualiter circumcidamur; sic propter nos sistitur domino, ut discamus Deo praesentare nosipsos</quote>. Et hoc post circumcisionem eius factum est, ut ostendat <quote xml:id="TAca84-d1e2446-Qd1e254">neminem nisi circumcisum vitiis, dignum esse divinis conspectibus</quote>.</p>
               <p xml:id="TAca84-d1e2446-d1e257"> Ad tertium dicendum quod propter hoc ipsum voluit hostias legales pro se offerri, qui erat vera hostia, ut figura veritati coniungeretur, et per veritatem figura approbaretur, contra illos qui Deum legis negant a Christo fuisse in Evangelio praedicatum. <quote xml:id="TAca84-d1e2446-Qd1e259">Non enim putandum est</quote>, ut Origenes dicit, <quote xml:id="TAca84-d1e2446-Qd1e261">quod filium suum bonus Deus sub lege inimici fecerit, quam ipse non dederat</quote>.</p>
               <p xml:id="TAca84-d1e2446-d1e264"> Ad quartum dicendum quod Levit. XII <quote xml:id="TAca84-d1e2446-Qd1e266">praecipitur ut qui possent, agnum pro filio aut filia, simul et turturem sive columbam offerrent, qui vero non sufficerent ad offerendum agnum, duos turtures aut duos columbae pullos offerrent. Dominus ergo, qui, cum dives esset, propter nos egenus factus est, ut illius inopia divites essemus</quote>, ut dicitur II Cor. VIII, pro se pauperum hostiam voluit offerri, sicut et in ipsa nativitate pannis involvitur et reclinatur in praesepio. Nihilominus tamen huiusmodi aves figurae congruunt. Turtur enim, quia est avis loquax, praedicationem et confessionem fidei significat; quia vero est animal castum, significat castitatem; quia vero est animal solitarium, significat contemplationem. Columba vero est animal mansuetum et simplex, mansuetudinem et simplicitatem significans. Est autem animal gregale, unde significat vitam activam. Et ideo huiusmodi hostia significabat perfectionem Christi et membrorum eius. <quote xml:id="TAca84-d1e2446-Qd1e268">Utrumque autem animal, propter consuetudinem gemendi, praesentes sanctorum luctus designat, sed turtur, quae est solitaria, significat orationum lacrimas; columba vero, quae est gregalis, significat publicas orationes Ecclesiae</quote>. Utrumque tamen animal duplicatum offertur, ut sanctitas sit non solum in anima, sed etiam in corpore.</p>
            </div>
            <div xml:id="TAca84-d1e2446-Dd1e273">
               <head xml:id="TAca84-d1e2446-Hd1e275">Articulus 4</head>
               <p xml:id="TAca84-d1e2446-d1e277"> Ad quartum sic proceditur. Videtur quod inconvenienter mater Dei purganda ad templum accesserit. Purgatio enim non videtur esse nisi ab immunditia. Sed in beata virgine nulla fuit immunditia, ut ex supra dictis patet. Ergo non debuit ut purganda ad templum accedere.</p>
               <p xml:id="TAca84-d1e2446-d1e279"> Praeterea, Levit. XII dicitur, <quote xml:id="TAca84-d1e2446-Qd1e281">mulier quae, suscepto semine, peperit masculum, immunda erit septem diebus</quote>, et ideo ei praecipitur quod non ingrediatur sanctuarium, donec impleantur dies purgationis eius. Sed beata virgo peperit masculum sine virili semine. Non ergo debuit venire ad templum purganda.</p>
               <p xml:id="TAca84-d1e2446-d1e284"> Praeterea, purgatio ab immunditia non fit nisi per gratiam. Sed sacramenta veteris legis gratiam non conferebant, sed ipsa potius secum gratiae auctorem habebat. Non ergo conveniens fuit ut beata virgo ad templum purganda veniret.</p>
               <p xml:id="TAca84-d1e2446-d1e286"> Sed contra est auctoritas Scripturae, qua dicitur, Luc. II, quod <quote xml:id="TAca84-d1e2446-Qd1e288">impleti sunt dies purgationis Mariae secundum legem Moysi</quote>.</p>
               <p xml:id="TAca84-d1e2446-d1e292"> Respondeo dicendum quod, sicut plenitudo gratiae a Christo derivatur in matrem, ita decuit ut mater humilitati filii conformaretur, humilibus enim Deus dat gratiam, ut dicitur Iac. IV. Et ideo, sicut Christus, licet legi non esset obnoxius, voluit tamen circumcisionem et alia legis onera subire, ad demonstrandum humilitatis et obedientiae exemplum, et ut approbaret legem, et ut calumniae occasionem Iudaeis tolleret; propter easdem rationes voluit et matrem suam implere legis observantias, quibus tamen non erat obnoxia.</p>
               <p xml:id="TAca84-d1e2446-d1e294"> Ad primum ergo dicendum quod, licet beata virgo nullam haberet immunditiam, voluit tamen purgationis observantiam implere, non propter indigentiam, sed propter legis praeceptum. Et ideo signanter Evangelista dicit quod completi sunt dies purgationis eius secundum legem, ipsa enim secundum se purgatione non indigebat.</p>
               <p xml:id="TAca84-d1e2446-d1e296"> Ad secundum dicendum quod signanter Moyses videtur fuisse locutus, ad excipiendam ab immunditia matrem Dei, quae non peperit suscepto semine. Et ideo patet quod non obligatur ad impletionem illius praecepti, sed voluntarie purgationis observantiam implevit, ut dictum est.</p>
               <p xml:id="TAca84-d1e2446-d1e298"> Ad tertium dicendum quod legalia sacramenta non purgabant ab immunditia culpae, quod fit per gratiam, sed hanc purgationem praefigurabant, purgabant enim purgatione quadam carnali ab immunditia irregularitatis cuiusdam; sicut in secunda parte dictum est. Neutram tamen immunditiam beata virgo contraxerat. Et ideo non indigebat purgari.</p>
            </div>
         </div>
      </body>
   </text>
</TEI>
