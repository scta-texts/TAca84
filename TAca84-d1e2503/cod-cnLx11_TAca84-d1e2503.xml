<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Quaestio 48</title>
            <author ref="#Aquinas">Thomas Aquinas</author>
            <respStmt>
               <name ref="#jeffreycwitt">Jeffrey C. Witt</name>
               <resp>TEI Encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>Quaestio 48</title>
               <date when="2025-06-09">June 09, 2025</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="L" n="cod-cnLx11">Rome, 1903, v. 11</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
       guidelines for a diplomatic edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2025-06-09" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on">
            <pb ed="#L" n="NaN"/>
         </div>
      </front>
      <body>
         <div xml:id="TAca84-d1e2503"><!-- p3-q48 -->
            <head xml:id="TAca84-d1e2503-Hd1e97">Quaestio 48</head>
            <div xml:id="TAca84-d1e2503-Dd1e99">
               <head xml:id="TAca84-d1e2503-Hd1e101">Prooemium</head>
               <p xml:id="TAca84-d1e2503-d1e103"> Deinde considerandum est de effectu passionis Christi. Et primo, de modo efficiendi; secundo, de ipso effectu. Circa primum quaeruntur sex. Primo, utrum passio Christi causaverit nostram salutem per modum meriti. Secundo, utrum per modum satisfactionis. Tertio, utrum per modum sacrificii. Quarto, utrum per modum redemptionis. Quinto, utrum esse redemptorem sit proprium Christi. Sexto, utrum causaverit effectum nostrae salutis per modum efficientiae.</p>
            </div>
            <div xml:id="TAca84-d1e2503-Dd1e106">
               <head xml:id="TAca84-d1e2503-Hd1e108">Articulus 1</head>
               <p xml:id="TAca84-d1e2503-d1e110"> Ad primum sic proceditur. Videtur quod passio Christi non causaverit nostram salutem per modum meriti. Passionum enim principia non sunt in nobis. Nullus autem meretur vel laudatur nisi per id cuius principium est in ipso. Ergo passio Christi nihil est operata per modum meriti.</p>
               <p xml:id="TAca84-d1e2503-d1e112"> Praeterea, Christus ab initio suae conceptionis meruit et sibi et nobis, ut supra dictum est. Sed superfluum est iterum mereri id quod alias meruerat. Ergo Christus per suam passionem non meruit nostram salutem.</p>
               <p xml:id="TAca84-d1e2503-d1e114"> Praeterea, radix merendi est caritas. Sed caritas Christi non fuit magis augmentata in passione quam ante. Ergo non magis meruit salutem nostram patiendo quam ante fecerat.</p>
               <p xml:id="TAca84-d1e2503-d1e116"> Sed contra est quod, super illud Philipp. II, <quote xml:id="TAca84-d1e2503-Qd1e118">propter quod et Deus exaltavit illum</quote> etc., dicit Augustinus, <quote xml:id="TAca84-d1e2503-Qd1e120">humilitas passionis claritatis est meritum, claritas humilitatis est praemium</quote>. Sed ipse clarificatus est non solum in seipso, sed etiam in suis fidelibus, ut ipse dicit, Ioan. XVII. Ergo videtur quod ipse meruit salutem suorum fidelium.</p>
               <p xml:id="TAca84-d1e2503-d1e124"> Respondeo dicendum quod, sicut supra dictum est, Christo data est gratia non solum sicut singulari personae, sed inquantum est caput Ecclesiae, ut scilicet ab ipso redundaret ad membra. Et ideo opera Christi hoc modo se habent tam ad se quam ad sua membra, sicut se habent opera alterius hominis in gratia constituti ad ipsum. Manifestum est autem quod quicumque in gratia constitutus propter iustitiam patitur, ex hoc ipso meretur sibi salutem, secundum illud Matth. V, <quote xml:id="TAca84-d1e2503-Qd1e126">beati qui persecutionem patiuntur propter iustitiam</quote>. Unde Christus non solum per suam passionem sibi, sed etiam omnibus suis membris meruit salutem.</p>
               <p xml:id="TAca84-d1e2503-d1e129"> Ad primum ergo dicendum quod passio inquantum huiusmodi, habet principium ab exteriori. Sed secundum quod eam aliquis voluntarie sustinet, habet principium ab interiori.</p>
               <p xml:id="TAca84-d1e2503-d1e131"> Ad secundum dicendum quod Christus a principio suae conceptionis meruit nobis salutem aeternam, sed ex parte nostra erant impedimenta quaedam, quibus impediebamur consequi effectum praecedentium meritorum. Unde, ad removendum illa impedimenta, oportuit Christum pati, ut supra dictum est.</p>
               <p xml:id="TAca84-d1e2503-d1e133"> Ad tertium dicendum quod passio Christi habuit aliquem effectum quem non habuerunt praecedentia merita, non propter maiorem caritatem, sed propter genus operis, quod erat conveniens tali effectui, ut patet ex rationibus supra inductis de convenientia passionis Christi.</p>
            </div>
            <div xml:id="TAca84-d1e2503-Dd1e136">
               <head xml:id="TAca84-d1e2503-Hd1e138">Articulus 2</head>
               <p xml:id="TAca84-d1e2503-d1e140"> Ad secundum sic proceditur. Videtur quod passio Christi non causaverit nostram salutem per modum satisfactionis. Eiusdem enim videtur esse satisfacere cuius est peccare, sicut patet in aliis poenitentiae partibus; eiusdem enim est conteri et confiteri cuius est peccare. Sed Christus non peccavit, secundum illud I Pet. II, <quote xml:id="TAca84-d1e2503-Qd1e142">qui peccatum non fecit</quote>. Ergo ipse non satisfecit propria passione.</p>
               <p xml:id="TAca84-d1e2503-d1e145"> Praeterea, nulli satisfit per maiorem offensam. Sed maxima offensa fuit perpetrata in Christi passione, quia gravissime peccaverunt qui eum occiderunt, ut supra dictum est. Ergo videtur quod per passionem Christi non potuit Deo satisfieri.</p>
               <p xml:id="TAca84-d1e2503-d1e147"> Praeterea, satisfactio importat aequalitatem quandam ad culpam, cum sit actus iustitiae. Sed passio Christi non videtur esse aequalis omnibus peccatis humani generis, quia Christus non est passus secundum divinitatem, sed secundum carnem, secundum illud I Pet. IV, Christo igitur passo in carne; anima autem, in qua est peccatum, potior est quam caro. Non ergo Christus sua passione satisfecit pro peccatis nostris.</p>
               <p xml:id="TAca84-d1e2503-d1e149"> Sed contra est quod ex persona eius dicitur in Psalmo, <quote xml:id="TAca84-d1e2503-Qd1e151">quae non rapui, tunc exsolvebam</quote>. Non autem exsolvit qui perfecte non satisfecit. Ergo videtur quod Christus patiendo satisfecerit perfecte pro peccatis nostris.</p>
               <p xml:id="TAca84-d1e2503-d1e155"> Respondeo dicendum quod ille proprie satisfacit pro offensa qui exhibet offenso id quod aeque vel magis diligit quam oderit offensam. Christus autem, ex caritate et obedientia patiendo, maius aliquid Deo exhibuit quam exigeret recompensatio totius offensae humani generis. Primo quidem, propter magnitudinem caritatis ex qua patiebatur. Secundo, propter dignitatem vitae suae, quam pro satisfactione ponebat, quae erat vita Dei et hominis. Tertio, propter generalitatem passionis et magnitudinem doloris assumpti, ut supra dictum est. Et ideo passio Christi non solum sufficiens, sed etiam superabundans satisfactio fuit pro peccatis humani generis, secundum illud I Ioan. II, <quote xml:id="TAca84-d1e2503-Qd1e157">ipse est propitiatio pro peccatis nostris, non pro nostris autem tantum, sed etiam pro totius mundi</quote>.</p>
               <p xml:id="TAca84-d1e2503-d1e160"> Ad primum ergo dicendum quod caput et membra sunt quasi una persona mystica. Et ideo satisfactio Christi ad omnes fideles pertinet sicut ad sua membra. Inquantum etiam duo homines sunt unum in caritate, unus pro alio satisfacere potest, ut infra patebit. Non autem est similis ratio de confessione et contritione, quia satisfactio consistit in actu exteriori, ad quem assumi possunt instrumenta; inter quae computantur etiam amici.</p>
               <p xml:id="TAca84-d1e2503-d1e162"> Ad secundum dicendum quod maior fuit caritas Christi patientis quam malitia crucifigentium. Et ideo plus potuit Christus satisfacere sua passione quam crucifixores offendere occidendo, in tantum quod passio Christi sufficiens fuit, et superabundans, ad satisfaciendum pro peccatis crucifigentium ipsum.</p>
               <p xml:id="TAca84-d1e2503-d1e164"> Ad tertium dicendum quod dignitas carnis Christi non est aestimanda solum secundum carnis naturam, sed secundum personam assumentem, inquantum scilicet erat caro Dei, ex quo habebat dignitatem infinitam.</p>
            </div>
            <div xml:id="TAca84-d1e2503-Dd1e167">
               <head xml:id="TAca84-d1e2503-Hd1e169">Articulus 3</head>
               <p xml:id="TAca84-d1e2503-d1e171"> Ad tertium sic proceditur. Videtur quod passio Christi non fuerit operata per modum sacrificii. Veritas enim debet respondere figurae. Sed in sacrificiis veteris legis, quae erant figurae Christi, nunquam offerebatur caro humana, quinimmo haec sacrificia nefanda habebantur, secundum illud Psalmi, <quote xml:id="TAca84-d1e2503-Qd1e173">effuderunt sanguinem innocentem, sanguinem filiorum suorum et filiarum, quas sacrificaverunt sculptilibus Chanaan</quote>. Ergo videtur quod passio Christi sacrificium dici non possit.</p>
               <p xml:id="TAca84-d1e2503-d1e176"> Praeterea, Augustinus dicit, in X de Civ. Dei, quod <quote xml:id="TAca84-d1e2503-Qd1e178">sacrificium visibile invisibilis sacrificii sacramentum, idest sacrum signum, est</quote>. Sed passio Christi non est signum, sed magis significatum per alia signa. Ergo videtur quod passio Christi non sit sacrificium.</p>
               <p xml:id="TAca84-d1e2503-d1e181"> Praeterea, quicumque offert sacrificium, aliquid sacrum facit, ut ipsum nomen sacrificii demonstrat. Illi autem qui Christum occiderunt, non fecerunt aliquod sacrum, sed magnam malitiam perpetraverunt. Ergo passio Christi magis fuit maleficium quam sacrificium.</p>
               <p xml:id="TAca84-d1e2503-d1e183"> Sed contra est quod apostolus dicit, Ephes. V, <quote xml:id="TAca84-d1e2503-Qd1e185">tradidit semetipsum pro nobis oblationem et hostiam Deo in odorem suavitatis</quote>.</p>
               <p xml:id="TAca84-d1e2503-d1e189"> Respondeo dicendum quod sacrificium proprie dicitur aliquid factum in honorem proprie Deo debitum, ad eum placandum. Et inde est quod Augustinus dicit, in X de Civ. Dei, <quote xml:id="TAca84-d1e2503-Qd1e191">verum sacrificium est omne opus quod agitur ut sancta societate Deo inhaereamus, relatum scilicet ad illum finem boni quo veraciter beati esse possumus. Christus autem</quote>, ut ibidem subditur, <quote xml:id="TAca84-d1e2503-Qd1e193">seipsum obtulit in passione pro nobis</quote>, et hoc ipsum opus, quod voluntarie passionem sustinuit, fuit Deo maxime acceptum, utpote ex caritate proveniens. Unde manifestum est quod passio Christi fuit verum sacrificium. Et, sicut ipse postea subdit in eodem libro, <quote xml:id="TAca84-d1e2503-Qd1e195">huius veri sacrificii multiplicia variaque signa erant sacrificia prisca sanctorum, cum hoc unum per multa figuraretur, tanquam verbis multis res una diceretur, ut sine fastidio multum commendaretur; et, cum quatuor considerentur in omni sacrificio</quote>, ut Augustinus dicit in IV de Trin., scilicet <quote xml:id="TAca84-d1e2503-Qd1e197">cui offeratur, a quo offeratur, quid offeratur, pro quibus offeratur, idem ipse qui unus verusque mediator per sacrificium pacis reconciliat nos Deo, unum cum illo maneret cui offerebat, unum in se faceret pro quibus offerebat, unus ipse esset qui offerebat, et quod offerebat</quote>.</p>
               <p xml:id="TAca84-d1e2503-d1e200"> Ad primum ergo dicendum quod, licet veritas respondeat figurae quantum ad aliquid, non tamen quantum ad omnia, quia oportet quod veritas figuram excedat. Et ideo convenienter figura huius sacrificii, quo caro Christi offertur pro nobis, fuit caro, non hominum, sed aliorum animalium significantium carnem Christi. Quae est perfectissimum sacrificium. Primo quidem quia, ex eo quod est humanae naturae caro, congrue pro hominibus offertur, et ab eis sumitur sub sacramento. Secundo quia, ex eo quod erat passibilis et mortalis, apta erat immolationi. Tertio quia, ex hoc quod erat sine peccato, efficax erat ad emundanda peccata. Quarto quia, ex eo quod erat caro ipsius offerentis, erat Deo accepta propter caritatem suam carnem offerentis. Unde Augustinus dicit, in IV de Trin., <quote xml:id="TAca84-d1e2503-Qd1e202">quid tam congruenter ab hominibus sumeretur quod pro eis offerretur, quam humana caro? Et quid tam aptum huic immolationi quam caro mortalis? Et quid tam mundum pro mundandis vitiis mortalium quam sine contagione carnalis concupiscentiae caro nata in utero et ex utero virginali? Et quid tam grate offerri et suscipi posset quam caro sacrificii nostri, corpus effectum sacerdotis nostri?</quote>
               </p>
               <p xml:id="TAca84-d1e2503-d1e205"> Ad secundum dicendum quod Augustinus ibi loquitur de sacrificiis visibilibus figuralibus. Et tamen ipsa passio Christi, licet sit aliquid significatum per alia sacrificia figuralia, est tamen signum alicuius rei observandae a nobis, secundum illud I Pet. IV, <quote xml:id="TAca84-d1e2503-Qd1e207">Christo igitur passo in carne, et vos eadem cogitatione armamini, quia qui passus est in carne, desiit a peccatis; ut iam non hominum desideriis, sed voluntati Dei, quod reliquum est in carne vivat temporis</quote>.</p>
               <p xml:id="TAca84-d1e2503-d1e210"> Ad tertium dicendum quod passio Christi ex parte occidentium ipsum fuit maleficium, sed ex parte ipsius ex caritate patientis fuit sacrificium. Unde hoc sacrificium ipse Christus obtulisse dicitur, non autem illi qui eum occiderunt.</p>
            </div>
            <div xml:id="TAca84-d1e2503-Dd1e214">
               <head xml:id="TAca84-d1e2503-Hd1e216">Articulus 4</head>
               <p xml:id="TAca84-d1e2503-d1e218"> Ad quartum sic proceditur. Videtur quod passio Christi non fuerit operata nostram salutem per modum redemptionis. Nullus enim emit vel redimit quod suum esse non desiit. Sed homines nunquam desierunt esse Dei, secundum illud Psalmi, <quote xml:id="TAca84-d1e2503-Qd1e220">domini est terra et plenitudo eius, orbis terrarum et universi qui habitant in eo</quote>. Ergo videtur quod Christus non redemerit nos sua passione.</p>
               <p xml:id="TAca84-d1e2503-d1e223"> Praeterea, sicut Augustinus dicit, XIII de Trin., <quote xml:id="TAca84-d1e2503-Qd1e225">Diabolus a Christo iustitia superandus fuit</quote>. Sed hoc exigit iustitia, ut ille qui invasit dolose rem alienam, debeat privari, quia <quote xml:id="TAca84-d1e2503-Qd1e227">fraus et dolus nemini debet patrocinari</quote>, ut etiam iura humana dicunt. Cum ergo Diabolus creaturam Dei, scilicet hominem, dolose deceperit et sibi subiugaverit, videtur quod non debuit homo per modum redemptionis ab eius eripi potestate.</p>
               <p xml:id="TAca84-d1e2503-d1e230"> Praeterea, quicumque emit aut redimit aliquid, pretium solvit ei qui possidebat. Sed Christus non solvit sanguinem suum, qui dicitur esse pretium redemptionis nostrae, Diabolo, qui nos captivos tenebat. Non ergo Christus sua passione nos redemit.</p>
               <p xml:id="TAca84-d1e2503-d1e232"> Sed contra est quod dicitur I Pet. I, <quote xml:id="TAca84-d1e2503-Qd1e234">non corruptibilibus auro vel argento redempti estis de vana vestra conversatione paternae traditionis, sed pretioso sanguine, quasi agni immaculati et incontaminati, Christi</quote>. Et Galat. III dicitur, <quote xml:id="TAca84-d1e2503-Qd1e236">Christus nos redemit de maledicto legis, factus pro nobis maledictum</quote>. Dicitur autem pro nobis factus maledictum, inquantum pro nobis passus est in ligno, ut supra dictum est. Ergo per passionem suam nos redemit.</p>
               <p xml:id="TAca84-d1e2503-d1e240"> Respondeo dicendum quod per peccatum dupliciter homo obligatus erat. Primo quidem, servitute peccati, quia <quote xml:id="TAca84-d1e2503-Qd1e242">qui facit peccatum, servus est peccati</quote>, ut dicitur Ioan. VIII; et II Pet. II, <quote xml:id="TAca84-d1e2503-Qd1e244">a quo quis superatus est, huic et servus addictus est</quote>. Quia igitur Diabolus hominem superaverat inducendo eum ad peccatum, homo servituti Diaboli addictus erat. Secundo, quantum ad reatum poenae, quo homo erat obligatus secundum Dei iustitiam. Et haec est servitus quaedam, ad servitutem enim pertinet quod aliquis patiatur quod non vult, cum liberi hominis sit uti seipso ut vult. Igitur, quia passio Christi fuit sufficiens et superabundans satisfactio pro peccato et reatu generis humani, eius passio fuit quasi quoddam pretium, per quod liberati sumus ab utraque obligatione. Nam ipsa satisfactio qua quis satisfacit sive pro se sive pro alio, pretium quoddam dicitur quo se redimit a peccato et poena, secundum illud Dan. IV, <quote xml:id="TAca84-d1e2503-Qd1e246">peccata tua eleemosynis redime</quote>. Christus autem satisfecit, non quidem pecuniam dando aut aliquid huiusmodi, sed dando id quod fuit maximum, seipsum, pro nobis. Et ideo passio Christi dicitur esse nostra redemptio.</p>
               <p xml:id="TAca84-d1e2503-d1e249"> Ad primum ergo dicendum quod homo dicitur esse Dei dupliciter. Uno modo, inquantum subiicitur potestati eius. Et hoc modo nunquam homo desiit Dei esse, secundum illud Dan. IV, <quote xml:id="TAca84-d1e2503-Qd1e251">dominatur excelsus in regno hominum, et cuicumque voluerit, dabit illud</quote>. Alio modo, per unionem caritatis ad eum, secundum quod dicitur Rom. VIII, <quote xml:id="TAca84-d1e2503-Qd1e253">si quis spiritum Christi non habet, hic non est eius</quote>. Primo igitur modo, nunquam homo desiit esse Dei. Secundo modo, desiit esse Dei per peccatum. Et ideo, inquantum fuit a peccato liberatus, Christo passo satisfaciente, dicitur per passionem Christi esse redemptus.</p>
               <p xml:id="TAca84-d1e2503-d1e256"> Ad secundum dicendum quod homo peccando obligatus erat et Deo et Diabolo. Quantum enim ad culpam, Deum offenderat, et Diabolo se subdiderat, ei consentiens. Unde ratione culpae non erat factus servus Dei, sed potius, a Dei servitute recedens, Diaboli servitutem incurrerat, Deo iuste hoc permittente propter offensam in se commissam. Sed quantum ad poenam, principaliter homo erat Deo obligatus, sicut summo iudici, Diabolo autem tanquam tortori, secundum illud Matth. V, <quote xml:id="TAca84-d1e2503-Qd1e258">ne forte tradat te adversarius tuus iudici, et iudex tradat te ministro</quote>, idest Angelo poenarum crudeli, ut Chrysostomus dicit. Quamvis igitur Diabolus iniuste, quantum in ipso erat, hominem, sua fraude deceptum, sub servitute teneret, et quantum ad culpam et quantum ad poenam, iustum tamen erat hoc hominem pati, Deo hoc permittente quantum ad culpam, et ordinante quantum ad poenam. Et ideo per respectum ad Deum iustitia exigebat quod homo redimeretur, non autem per respectum ad Diabolum.</p>
               <p xml:id="TAca84-d1e2503-d1e261"> Ad tertium dicendum quod, quia redemptio requirebatur ad hominis liberationem per respectum ad Deum, non autem per respectum ad Diabolum; non erat pretium solvendum Diabolo, sed Deo. Et ideo Christus sanguinem suum, qui est pretium nostrae redemptionis, non dicitur obtulisse Diabolo, sed Deo.</p>
            </div>
            <div xml:id="TAca84-d1e2503-Dd1e264">
               <head xml:id="TAca84-d1e2503-Hd1e266">Articulus 5</head>
               <p xml:id="TAca84-d1e2503-d1e268"> Ad quintum sic proceditur. Videtur quod esse redemptorem non sit proprium Christi. Dicitur enim in Psalmo, <quote xml:id="TAca84-d1e2503-Qd1e270">redemisti me, domine Deus veritatis</quote>. Sed esse dominum Deum veritatis convenit toti Trinitati. Non ergo est proprium Christo.</p>
               <p xml:id="TAca84-d1e2503-d1e273"> Praeterea, ille dicitur redimere qui dat pretium redemptionis. Sed Deus pater dedit filium suum redemptionem pro peccatis nostris, secundum illud Psalmi, <quote xml:id="TAca84-d1e2503-Qd1e275">redemptionem misit dominus populo suo</quote>; Glossa, <quote xml:id="TAca84-d1e2503-Qd1e277">idest Christum, qui dat redemptionem captivis</quote>. Ergo non solum Christus, sed etiam Deus pater nos redemit.</p>
               <p xml:id="TAca84-d1e2503-d1e280"> Praeterea, non solum passio Christi, sed etiam aliorum sanctorum, proficua fuit ad nostram salutem, secundum illud Coloss. I, <quote xml:id="TAca84-d1e2503-Qd1e282">gaudeo in passionibus pro vobis, et adimpleo ea quae desunt passionum Christi in carne mea pro corpore eius</quote>, quod est Ecclesia. Ergo non solum Christus debet dici redemptor, sed etiam alii sancti.</p>
               <p xml:id="TAca84-d1e2503-d1e285"> Sed contra est quod dicitur Galat. III, <quote xml:id="TAca84-d1e2503-Qd1e287">Christus nos redemit de maledicto legis, factus pro nobis maledictum</quote>. Sed solus Christus factus est pro nobis maledictum. Ergo solus Christus debet dici noster redemptor.</p>
               <p xml:id="TAca84-d1e2503-d1e291"> Respondeo dicendum quod ad hoc quod aliquis redimat, duo requiruntur, scilicet actus solutionis, et pretium solutum. Si enim aliquis solvat pro redemptione alicuius rei pretium, si non est suum, sed alterius, non dicitur ipse redimere principaliter, sed magis ille cuius est pretium. Pretium autem redemptionis nostrae est sanguis Christi, vel vita eius corporalis quae est in sanguine, quam ipse Christus exsolvit. Unde utrumque istorum ad Christum pertinet immediate inquantum est homo, sed ad totam Trinitatem sicut ad causam primam et remotam, cuius erat et ipsa vita Christi sicut primi auctoris, et a qua inspiratum fuit ipsi homini Christo ut pateretur pro nobis. Et ideo esse immediate redemptorem est proprium Christi inquantum est homo, quamvis ipsa redemptio possit attribui toti Trinitati sicut primae causae.</p>
               <p xml:id="TAca84-d1e2503-d1e293"> Ad primum ergo dicendum quod Glossa sic exponit, <quote xml:id="TAca84-d1e2503-Qd1e295">tu, Deus veritatis, redemisti me in Christo clamante, in manus tuas, domine, commendo spiritum meum</quote>. Et sic redemptio immediate pertinet ad hominem Christum, principaliter autem ad Deum.</p>
               <p xml:id="TAca84-d1e2503-d1e298"> Ad secundum dicendum quod pretium redemptionis nostrae homo Christus solvit immediate, sed de mandato patris sicut primordialis auctoris.</p>
               <p xml:id="TAca84-d1e2503-d1e300"> Ad tertium dicendum quod passiones sanctorum proficiunt Ecclesiae, non quidem per modum redemptionis, sed per modum exhortationis et exempli, secundum illud II Cor. I, <quote xml:id="TAca84-d1e2503-Qd1e302">sive tribulamur pro vestra exhortatione et salute</quote>.</p>
            </div>
            <div xml:id="TAca84-d1e2503-Dd1e306">
               <head xml:id="TAca84-d1e2503-Hd1e308">Articulus 6</head>
               <p xml:id="TAca84-d1e2503-d1e310"> Ad sextum sic proceditur. Videtur quod passio Christi non fuerit operata nostram salutem per modum efficientiae. Causa enim efficiens nostrae salutis est magnitudo divinae virtutis, secundum illud Isaiae LIX, <quote xml:id="TAca84-d1e2503-Qd1e312">ecce, non est abbreviata manus eius, ut salvare non possit</quote>. Christus autem crucifixus est ex infirmitate, ut dicitur II Cor. XIII. Non ergo passio Christi efficienter operata est salutem nostram.</p>
               <p xml:id="TAca84-d1e2503-d1e315"> Praeterea, nullum agens corporale efficienter agit nisi per contactum, unde etiam et Christus tangendo mundavit leprosum, <quote xml:id="TAca84-d1e2503-Qd1e317">ut ostenderet carnem suam salutiferam virtutem habere</quote>, sicut Chrysostomus dicit. Sed passio Christi non potuit contingere omnes homines. Ergo non potuit efficienter operari omnium hominum salutem.</p>
               <p xml:id="TAca84-d1e2503-d1e320"> Praeterea, non videtur eiusdem esse operari per modum meriti, et per modum efficientiae, quia ille qui meretur, expectat effectum ab alio. Sed passio Christi operata est nostram salutem per modum meriti. Non ergo per modum efficientiae.</p>
               <p xml:id="TAca84-d1e2503-d1e322"> Sed contra est quod dicitur I Cor. I, quod <quote xml:id="TAca84-d1e2503-Qd1e324">verbum crucis his qui salvi fiunt est virtus Dei</quote>. Sed virtus Dei efficienter operatur nostram salutem. Ergo passio Christi in cruce efficienter operata est nostram salutem.</p>
               <p xml:id="TAca84-d1e2503-d1e328"> Respondeo dicendum quod duplex est efficiens, principale, et instrumentale. Efficiens quidem principale humanae salutis Deus est. Quia vero humanitas Christi est divinitatis instrumentum, ut supra dictum est, ex consequenti omnes actiones et passiones Christi instrumentaliter operantur, in virtute divinitatis, ad salutem humanam. Et secundum hoc, passio Christi efficienter causat salutem humanam.</p>
               <p xml:id="TAca84-d1e2503-d1e330"> Ad primum ergo dicendum quod passio Christi, relata ad Christi carnem, congruit infirmitati assumptae, relata vero ad divinitatem, consequitur ex ea infinitam virtutem, secundum illud I Cor. I, <quote xml:id="TAca84-d1e2503-Qd1e332">quod infirmum est Dei, fortius est hominibus</quote>; quia scilicet ipsa infirmitas Christi, inquantum est Dei, habet virtutem excedentem omnem virtutem humanam.</p>
               <p xml:id="TAca84-d1e2503-d1e335"> Ad secundum dicendum quod passio Christi, licet sit corporalis, habet tamen spiritualem virtutem ex divinitate unita. Et ideo per spiritualem contactum efficaciam sortitur, scilicet per fidem et fidei sacramenta, secundum illud apostoli, <quote xml:id="TAca84-d1e2503-Qd1e337">quem proposuit propitiatorem per fidem in sanguine eius</quote>.</p>
               <p xml:id="TAca84-d1e2503-d1e340"> Ad tertium dicendum quod passio Christi, secundum quod comparatur ad divinitatem eius, agit per modum efficientiae; inquantum vero comparatur ad voluntatem animae Christi, agit per modum meriti; secundum vero quod consideratur in ipsa carne Christi, agit per modum satisfactionis, inquantum per eam liberamur a reatu poenae; per modum vero redemptionis, inquantum per eam liberamur a servitute culpae; per modum autem sacrificii, inquantum per eam reconciliamur Deo, ut infra dicetur.</p>
            </div>
         </div>
      </body>
   </text>
</TEI>